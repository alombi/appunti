<?xml version="1.0" encoding="UTF-8"?><rss xmlns:dc="http://purl.org/dc/elements/1.1/" xmlns:content="http://purl.org/rss/1.0/modules/content/" xmlns:atom="http://www.w3.org/2005/Atom" version="2.0"><channel><title><![CDATA[Obsidian vault]]></title><description><![CDATA[Obsidian digital garden]]></description><link>http://github.com/dylang/node-rss</link><image><url>lib/media/favicon.png</url><title>Obsidian vault</title><link></link></image><generator>Webpage HTML Export plugin for Obsidian</generator><lastBuildDate>Fri, 24 May 2024 21:46:33 GMT</lastBuildDate><atom:link href="lib/rss.xml" rel="self" type="application/rss+xml"/><pubDate>Fri, 24 May 2024 21:46:32 GMT</pubDate><ttl>60</ttl><dc:creator></dc:creator><item><title><![CDATA[Amilcar Cabral]]></title><description><![CDATA[ 
 <br><br>Amilcar Cabral, originario di Capo Verde, era uno dei leader della resistenza contro il colonialismo portoghese (che dura più a lungo degli altri colonialismi europei anche per via della dittatura autoritaria di Salazar, ed è uno dei più antichi insieme a quello spagnolo), colonialismo particolarmente violento. Nei suoi testi Carbal parla della co-implicazione fra liberazione nazionale e cultura nazionale: la resistenza culturale secondo Cabral non può essere distrutta se non con lo sterminio totale del popolo colonizzato (cosa che non è l’essenza del colonialismo ma è una tentazione sempre presente).<br><br>Quando dunque il colonialismo non opta per il genocidio del popolo colonizzato ma tenta di assimilare e dominare - anche attraverso politiche culturali - le popolazioni indigene, secondo Cabral questo non è possibile in quanto è impossibile perpetuare un controllo e un dominio sufficiente che impedisca la riproduzione almeno in parte della vita culturale del popolo colonizzato. <br>Come anche diceva <a data-href="Frantz Fanon" href="/Filosofia morale/Frantz Fanon.html" class="internal-link" target="_self" rel="noopener">Frantz Fanon</a>, in colonia non esiste egemonia, non esiste una base di consenso effettiva di popolazione rispetto al colonialismo, e dunque per mantenere il controllo la repressione deve essere continua e permanente, deve essere agita costantemente altrimenti il controllo viene subito perso.<br><br>Cabral afferma che ogni popolo ha diritto ad avere una storia: si tratta di una rivendicazione fortissima di autonomia culturale e materiale in opposizione al tentativo del colonialismo di negare la storicità specifica dei popoli colonizzati. <br>L’obiettivo per Cabral della liberazione nazionale è proprio il recupero di questo diritto, che il colonialismo aveva negato: si tratta della libertà del processo di sviluppo delle forze produttive nazionali. Per <a data-href="Frantz Fanon" href="/Filosofia morale/Frantz Fanon.html" class="internal-link" target="_self" rel="noopener">Frantz Fanon</a> il colonialismo era un’interruzione dello sviluppo di un popolo, che ricomincia non con la liberazione ma con l’allontanamento della classe borghese colonizzata dopo liberazione in quanto essa aveva semplicemente preso il posto del colono senza modificare i rapporti sociali.<br>Cabral mette l’accento sul fatto che la lotta di liberazione è essa stessa storia produce essa stessa nuova storia, costituendo in qualche modo quel popolo che ne emerge come ereditario di una storia comune. <br><br>Per Cabral la cultura postcoloniale avrà al suo interno sia elementi autoctoni (e dunque magari anche pre-coloniali ma che sono percepiti come ancora vitali dal popolo stesso) ma anche da alcuni elementi che sono arrivati dall’Europa ma assimilati in maniera critica, ossia non in blocco ma solamente quella parte che può essere universalizzata e cioè resa propria anche dai popoli ex-colonizzati: si tratta di trattenere qualcosa e di rifiutare altro, e questo non siginifica cedere al colonialismo anche perché come diceva <a data-href="Frantz Fanon" href="/Filosofia morale/Frantz Fanon.html" class="internal-link" target="_self" rel="noopener">Frantz Fanon</a> l’Europa è creazione del terzo mondo, e perciò evidentemente si tratta di riappropriazione in una certa misura, poiché gran parte di ciò che chiamiamo cultura occidentale si basa su un gran numero di processi di vera e propria appropriazione culturale e dunque non è “occidentale” ma piuttosto “globale”.]]></description><link>Filosofia morale/Amilcar Cabral.html</link><guid isPermaLink="false">Filosofia morale/Amilcar Cabral.md</guid><pubDate>Sun, 28 Apr 2024 13:58:03 GMT</pubDate></item><item><title><![CDATA[Dipesh Chakrabarty]]></title><description><![CDATA[ 
 <br>22aprile<br>
Il punto di partenza teorico della riflessione di Chakrabarty e dei Subaltern Studies in generale è il concetto di “subalterno” sviluppato da Antonio Gramsci in uno dei suoi Quaderni dal carcere, in particolare il Quaderno 25 “Ai margini della storia (Storia dei gruppi sociali subalterni)”.<br>MANCA PARTE SU GRAMSCI, PRIMA PARTE DELLA LEZIONE NON REGISTRATA<br><br>23 aprile<br>
Chakrabarty nasce a Calcutta nel 1948, nella regione del Bengala come molti altri che formeranno il collettivo di ricerca dei Subaltern Studies. Di formazione è uno storico sociale anche se il testo Provincializzare l’Europa è molto filosofico, nel senso che è più un testo di filosofia della storia o di teoria critica della storia più che di storia. Chakrabarty è, insieme al suo maestro <a data-href="Ranajit Guha" href="/Filosofia morale/Ranajit Guha.html" class="internal-link" target="_self" rel="noopener">Ranajit Guha</a> e ad altri (come Chatterjee, Spivak...), fondatore del collettivo dei Subaltern Studies. <br>Il testo Provincializzare l’Europa è uscito nel 2000 per la Princeton University Press, ed è stato tradotto dopo solo quattro anni in italiano grazie alla casa editrice Meltemi che ha tradotto quasi tutto negli anni immediatamente successivi al dibattito che si creò intorno a quella che è stata definita la crisi degli studi post-coloniali fra la fine degli anni 90 e l’inizio degli anni 2000, crisi che punta a superare alcuni limiti dell’impostazione subalternista degli anni 70 e 80: il testo di Chakrabarty è perciò prima di tutto un’autocritica, nel senso che egli considera Provincializzare l’Europa come una continuazione del lavoro dei Subaltern Studies anche oltre i limiti di quello stesso lavoro.<br>Il libro ha avuto un’enorme infleunza, è stato letto, discusso e criticato in tutto il mondo perché ciò che Chakrabarty cerca di fare con Provincializzare l’Europa è utilizzare lo strumentario concettuale marxiano insieme con quello postcoloniale per mettere in crisi non solo il concetto eurocentrico di Europa, ma anche per criticare tutta una serie di concetti che a suo avviso non possono non essere pensati - nella chiave fino a quel momento utilizzata - direttamente o indirettamente in termini eurocentrici e plasmati dal passato coloniale. In particolare si tratta di concetti fondativi del discorso filosofico, etico, politico occidentale sulla modernità, come progresso, modernità, sviluppo, stato (inteso come stato nazione) e perfino il concetto stesso di storia come disciplina accademica al cui interno per altro Chakrabarty stesso si trova (Chakrabarty è un accademico, non di certo un guerrigliero). Il sottotitolo, perso nell’edizione italiana, era Pensiero postcoloniale e differenza storica: il concetto di differenza è centrale in questo libro, sia in rapporto alla storia che alla modernità che allo stesso che al concetto di capitale (ci troviamo infatti all’interno di uno strumentario concettuale marxiano analizzato in una dimensione storica ma anche nella sua dimensione propriamente economica).<br><br><br>Chakrabarty afferma che non sta parlando dell’entità effettivamente esistente sulla cartina composta da un certo numero di stati, catene montuose e fiumi, perché quell’Europa è già stata provincializzata dalla storia: nel 2000 era già evidente che l’Europa non era più il centro del mondo, ma anzi in quel periodo era già evidente che il mondo non aveva più un centro (riferimento al concetto di multipolarismo e non più di un mondo in cui un’unica potenza è capace di sovradeterminare da sola l’ordine internazionale). <br>Il riferimento a Francis Fukuyama
Chakrabarty prosegue parlando di Francis Fukuyama, filosofo americano che all’inizio degli anni 90 scrive un libro Fine della storia e ultimo uomo in cui sosteneva che all’indomani della caduta del muro di Berlino e la fine della guerra fredda con gli Stati Uniti unica superpotenza la storia era finita nel senso che nulla poteva pù cambiare, l’ordine mondiale era dato e ci si poteva aspettare solamente un’indefinito progresso della democrazia liberale. Nella realtà poi di lì a pochi anni scoppiarono i conflitti in Yugoslavia, i conflitti in Medio Oriente fino ad arrivare alla situazione attuale che dimostra chiaramente che la storia non è affatto finita: tuttavia il discorso di Fukuyama ha avuto un grande impatto negli anni 90 e anche nei primi anni 2000, e dava l’idea che non ci sarebbero più stati mutamenti radicali nel mondo perché era ormai avviato in una direzione precisa. Chakrabarty sottolinea che “nessun intellettuale occidentale di valore ha seguito pubblicamente Francis Fukuyama” come per dire che tutti quelli che l’hanno fatto non sono a suo avviso intellettuali di valore.
<br>Dunque l’Europa a cui Chakrabarty si riferisce, e che intende provincializzare, è una “figura immaginaria che rimane profondamente intessuta nelle forme schematiche e costitutive di alcuni dei modi di pensare abituali”. Chakrabarty si riferisce al fatto che in un mondo decolonizzato, in cui dunque non esiste più una influenza diretta di alcuni modi di pensare europei, è comunque impossibile pensare alla modernità senza ricorrere a concetti e categorie che affondano le radici nelle tradizioni intellettuali e perfino teologiche europee, che portano il peso del pensiero e della storia dell’Europa: Chakrabarty si riferisce a concetti quali cittadinanza, stato, società civile, individuo, distinzione tra pubblico e privato, democrazia, sovranità popolare... Insomma Chakrabarty sta mostrando come sia impossibile pensare una modernità politica senza i concetti che hanno trovato un assetto definitivo nel corso dell’Illuminismo europeo e del XIX secolo. Il punto secondo Chakrabarty è che questi concetti sottendono inevitabilmente e indispensabilmente una visione universale e secolare di ciò che è umano: egli sottolinea come era stato proprio lo stesso unanesimo illuminista europeo a proclamarsi in Europa e poi nello stesso momento smentirsi in colonia nel rapporto fra colonizzatore e colonizzato (si tratta di ciò che <a data-href="Frantz Fanon" href="/Filosofia morale/Frantz Fanon.html" class="internal-link" target="_self" rel="noopener">Frantz Fanon</a> scriveva nella conclusione dei Dannati della terra, ossia che l’umanesimo europeo non faceva che parlare dell’uomo ma non fa che cercarlo morto in tutti gli angoli della terra). Si tratta di una contraddizione inerente allo stesso svolgersi delle idee dell’umanesimo illuminista europeo in quanto arrivavano come giustificazioni del mito civilizzazionale della colonizzazione che si basava su idee del tutto inconciliabile con tutti i concetti stessi. Inoltre ciascuno di quesi concetti su cui l’Europa basava il suo diritto di colonizzare fossero non solo traditi ma anche resi impossibili da praticare nelle colonie.<br><br>Chakrabarty specifica che questo progetto non significa farsi nativisti, ossia quella categoria di cui già <a data-href="Frantz Fanon" href="/Filosofia morale/Frantz Fanon.html" class="internal-link" target="_self" rel="noopener">Frantz Fanon</a> e <a data-href="Edward Said" href="/Filosofia morale/Edward Said.html" class="internal-link" target="_self" rel="noopener">Edward Said</a> parlavano e che facevano corrispondere alla prima parte nazionalista del movimento indipendentista e anticoloniale, e non significa nemmeno abbandonare il pensiero europeo (Chakrabarty afferma che non lo si può e non lo si deve fare per diverse ragioni, in quanto nonostante le contraddizioni tale visioe ha prodotto effetti importanti, come ad esempio ha rappresentato un presupposto per la critica dell’ingiustizia di molte pratiche sociali come le caste e l’oppressione delle donne la cui critica sarebbe impensabile senza l’approppriazione delle idee dell’illuminismo europeo nel subcontinente indiano). Quello che Chakrabarty sta dicendo è che l’intreccio tra le culture locali e la cultura europea arrivata con la colonizzazione e con i cannoni è servita e continua a servire, e dunque non va gettata via. <br><br>Inoltre Chakrabarty afferma che l’esame critico del pensiero europeo è necessario perché oggi le scienze sociali fanno riferimento invariabilmente a pensatori di una tradizione che si è autodefinita europea o occidentale quando in realtà ciò che chiamiamo “tradizione intellettuale europea”, che dovrebbe risalire dall’antica Grecia fino al frigorifero, non è altro che una costruzione - infatti tutta la genealogia della civiltà occidentale non è ovviamente qualcosa di naturale ma è una costruzione fatta a posteriori che vede una sorta di linea tempo ininterrotta ma anzi in continuità dagli antichi Greci all’Occidente moderno, e che elimina tutte le influenze non europee, ignorando che il reale mondo intellettuale mediterraneo del basso medioevo, molto più fondativo della modernità rispetto all’antichità greco-romana, era un mondo culturalmente quasi unito, dove la frontiera tra mondo islamico e cristianità era estremamente porosa e dove la maggior parte delle elaborazioni intellettuali sono passate più e più volte da un lato all’altro del Mediterraneo. <br>Questo causa che i pensatori e i testi eurpoei possono parlare da un punto di vista universale, mentre gli altri no: Max Weber può parlare di modernità e modernizzazione parlando di tutto il mondo e può essere utilizzato in questa chiave (per esempio l’idea che la modernizzazione sia una razionalizzazione amministrativa e che quindi coincida con un aumento della burocrazia viene considerata come universale nonostante Weber l’abbia chiaramente pensata sulla base dello sviluppo tedesco dell’800), mentre prendendo intellettuali precoloniali di altre parti del mondo, non potremo altrettando facilmente generalizzarli; è difficile che si trovi una lettura da parte europea di contenuti di Avicenna ad esempio come universali, ma sono letti come particolari, specifiche e geograficamente connotati mentre i discorsi della tradizione occidentale è la voce universale a prescindere e non c’è bisogno di contestualizzarli. Questo ha implicazioni anche di genere (l’universale è sempre maschile), o razziale (l’universale è la bianchezza): tutte queste implicazioni girano intorno all’idea di oggettività come specifica di alcune posizioni che non sono riconosciute come posizioni particolari.<br>Infine l’implicazione a livello metodologico di tutto questo per la ricerca in ambito sociale e umanistico in tutto il mondo è che si viene a creare una profondissima asimmetria: gli intellettuali occidentlali possono tranquillamente ignorare ciò che viene detto fuori da tale tradizione mentre chi opera in altre zone non può prescindere dal dialogare con Marx o con Weber e con tutti gli altri mentre può prescindere dal dialogare con gli intellettuali indiani, ad esempio; perché nel discorso globale banalmente nessuno si meraviglierebbe.<br><br>Secondo Chakrabarty bisogna ripensare due dei lasciti concettuali dell’Europa ottocentesca, che sono parte integrante dell’idea di modernità: lo storicismo (l’idea che qualcosa, per essere compresa, vada vista nella sua unità e nel suo sviluppo storico) e il concetto di “politico”. <br> La critica postcoloniale allo storicismo non deriva dal post-strutturalismo
Quello che Chakrabarty dice riguardo Focault e i post-strutturalisti è che sebbene il pensiero post-strutturalista (e il pensiero post-moderno nella sua totalità) fosse in qualche modo un’autocritica del pensiero occidentale in quanto occidentale, è tuttavia solo un’autocritica, cioè un discorso che si svolge tutto all’interno e che non ha appigli esterni rispetto alla tradizione intellettuale occidentale: per questo motivo non si può pensare che la critica post-coloniale sia un derivato di questa autocritica post-strutturalista, in quanto perché combina forme di autocritica occidentale con forme di critica esterne (non solo che poggiano su forme intellettuali precoloniali, ma anche materialmente sviluppate fuori dall’Europa con strumenti e riferimenti differenti e proprio per questo capaci di stare fuori dall’ottica occidentale). Infatti leggere il contributo post-coloniale nei termini di una derivazione della critica postmoderna significherebbe riprodurre lo storicismo stesso che Chakrabarty sta criticando, ossia quella struttura temporale di “prima in occidente e poi nel resto del mondo”: questi argomenti ignorano le storie della modernità politica del terzo mondo (la decolonizzazione svolge un ruolo epocale anche perché costituisce la creazione di un centinaio di Stati nuovi, di popoli che si costituiscono in qualche maniera nuovi). 
<br>Per Chakrabarty insomma lo storicismo è una forma dell’ideologia del progresso e dello sviluppo che ha consentito a creare quella struttura del tempo storico globale del tipo “prima in Europa e poi nel resto del mondo”, ossia quell’idea che l’Europa rappresenta il punto più avanzato raggiunto dalla storia umana e che tutti gli altri seguono: in questo senso lo storicismo intende il tempo storico come la misura della presunta distanza culturale fra Occidente e non-Occidente, che in colonia era l’idea alla base della giustificazione civilizzatrice del colonialismo e che rendeva in questo senso tutti i non-europei in qualche modo “non contemporanei”. <br>Dunque il centro dello storicismo occidentale, tutto legato all’ideologia del progresso, si basa proprio sulla negazione della contemporaneità, che anche <a data-href="Ernst Bloch" href="/Filosofia morale/Ernst Bloch.html" class="internal-link" target="_self" rel="noopener">Ernst Bloch</a> criticava parlando di “contemporaneità del non contemporaneo” (ossia, parlando di coesistenza di coesistenza di storie e tempi diversi in un insieme polifonico, suggeriva che anche utilizzando la molteplicità di linee temporali, ciò non significa leggere alcune linee temporali come fuori dalla storia).<br><br>Chakrabarty dunque prende come esempio dei testi di John Stuart Mill, in particolare Sulla libertà e Considerazioni sul governo rappresentativo, sottolineando come per l’autore l’autonomia era la miglior forma di governo, ma allo stesso tempo sosteneva che indiani ed africani non erano ancora abbastanza civilizzati per potersi governare in modo autonomo, e dunque era necessario che, prima che fossero in grado di governarsi autonomamente, trascorresse un periodo storico di sviluppo e civilizzazione. Insomma nella prospettiva di Mill tutti avanziamo lungo un’unica linea tempo verso un’unica destinazione, ma alcuni popoli sono più avanti degli altri, e per questo motivo confinava i popoli colonizzati in una sorta di immaginaria sala d’aspetto della storia in quanto prima di poter raggiungere certi obiettivi serve evolersi - dove elvoversi significa inseguire il modello di sviluppo europeo.<br>Quello di cui Chakrabarty sta parlando si ripete a ben vedere in mille forme in tutto il mondo coloniale, non solo durante ma anche all’indomani della colonizzazione con quell’insieme di mandati fiduciari con cui vengono gestite le ex colonie in varie parti del mondo, che significavano la necessità secondo gli europei di insegnare la libertà a quei popoli che erano stati colonizzati, e che dunque in fin dei conti non è altro che una variante della giustificazione civilizzazionale della colonizzazione. Le implicazioni sono enormi e profondissime, in quanto pesano sul nostro modo di ragionare non solo nella quotidianità e nelle rappresentazioni del resto del mondo, ma anche nel modo con cui viene prodotta la conoscenza, su quali categorie la conoscenza viene prodotta.<br><br>Al contrario dunque i movimenti anticoloniali e democratici che rivendicavano l’autonomia insistevano sull’adesso come orizzonte temporale dell’azione, in modo che il non ancora e lo storicismo oggi si trovano in tensione con l’insistenza globale sull’adesso che caratterizza i movimenti popolari per la democrazia: alla richiesta dell’indipendenza la risposta del colonizzatore era “no” oppure “fra x anni se rimanete nel Commonwealth”, e questo tipo di risoposta era ovviamente in tensione con il movimento anticoloniale che voleva subito la liberazione. <br>Secondo Chakrabarty il pensiero politico e sociale europeo ha creato lo spazio per l’ingresso delle classi subalterne nella modernità politica grazie ad una versione della teoria degli stadi della storia: il problema è che si tratta precisamente della tesi del colonizzatore, dove certi popoli erano più indietro di altri e i primi bisognava che fossero guidati allo sviluppo dai secondi. <br><br>Chakrabarty afferma inoltre che la sostituzione politica dell’amministrazione coloniale con la borghesia nazionalista avviene anche a livello culturale, nel senso che l’elite nazionalista si considera sviluppata, moderna al contrario e in contrapposizione con la classe popolare, che erano visti come premoderni proprio come i colonizzatori vedevano i popoli colonizzati: in questo senso è ancor più chiaro il modo in cui lo stato borghese postcoloniale è erede diretto dello stato coloniale, in quanto l’idea di portare a termine la modernizzazione della popolazione rimane medesima solo cambiando punto di vista. <br>Tuttavia, nonostante le borghesie nazionaliste tendano a riprodurre la prospettiva europea, esse avrebbero avuto gli strumenti per uscire da un quadro di questo tipo, strumenti di due tipi:<br>
<br>la negazione dei movimenti indipendentisti nazionalisti della visione della storia come sala d’aspetto; quando i movimenti hanno come programma la rivoluzione e la cacciata dei coloni stanno precisamente negando quell’idea di una stadialità della storia, precisamente perché se l’accettassero tutti i loro discorsi sull’indipendenza sarebbero vanificati e ricadrebbero nello stesso discorso dei colonizzatori.
<br>la partecipazione della popolazione subalterna (i contadini) al movimento nazionalista per la liberazione democratica caratterizza da sè i subalterni come cittadini di uno stato democratico, rendendo dunque inutile e fallace ogni discorso di preparazione e sviluppo della popolazione per farla diventare “capace di cittadinanza di uno stato democratico”; si tratta di un’idea di “performatività della cittadinanza” (Miguel Mellino, antropologo che lavora all’Università Orientale di Napoli, ha parlato di questo concetto rispetto ad alcune pratiche di lotta messe in campo dai migranti in Europa negli ultimi anni, che si comportavano come se fossero cittadini e questo li rende di fatto cittadini e adatti alla cittadinanza), nel senso che la partecipazione del contadino al movimento per l’indipendenza testimonia il suo essere un soggetto e della non necessarietà del “non ancora”; lo stesso scriveva <a data-tooltip-position="top" aria-label="Frantz Fanon" data-href="Frantz Fanon" href="/Filosofia morale/Frantz Fanon.html" class="internal-link" target="_self" rel="noopener">Fanon</a>, nel senso che nel momento in cui la cultura di una nazione nasce nel corso di una guerra di liberazione, allora non serve che sia il colono ad acculuturare il colonizzato, ma al contrario il popolo che si sta liberando produce da sé la prorpia cultura nello stesso atto di emancipazione, ergo la cultura che mi serve per essere indipendente la troverò liberandomi e non attendendo.
<br><br>Dunque per Chakrabarty la storia e la natura della modernità politica in un paese decolonizzato come l’India genera una tensione fra due aspetti della persona subalterna, che da una parte deve essere educato come cittadino (e dunque appartiene al tempo dello storicismo) e dall’altra è già un cittadino a prescindere dall’aver ricevuto una qualche educazione formale. La domanda dunque che Chakrabarty si pone è come pensiamo il politico nei momenti in cui il contadino - inteso come persona aderente al movimento nazionalista anticoloniale e che dunque è membro a pieno titolo nel corpo politico - irrompe nella moderna sfera politica senza aver compiuto il lavoro preparatorio necessario a trasformarlo in un “borghese-cittadino”? (termine fondamentale che rimanda al binomio, centrale nella rivoluzione francese, bourgeois - citoyen, in cui bourgeois rappresenta la sfera privata mentre citoyen la parte pubblica del soggetto europeo, borghese e moderno che nasce con la rivoluzione francese; ma che è ancor più interessante perché questo binomio è usato da Marx nella Questione ebraica, dove rappresenta la posizione degli ebrei nei paesi europei come di scissione fra le due sfere - privata e pubblica - a partire da come la loro posizione sociale veniva costituita dalle leggi dei vari stati, ossia con la tendenza ad assimilare o ad escludere); ossia che cosa è il politico (lo stato, la cittadinanza, la cosa pubblica) se saltiamo quello che ci viene detto essere le tappe obbligatorie per il conseguimento della modernità?<br><br>Questa questione a differnza di quanto può sembrare non riguarda solo i paesi decolonizzati del terzo mondo, ma anche quelli occidentali: in Italia il suffragio universale (cioè aperto anche alle donne) viene raggiunto nel 1946, e il suffragio universale maschile solo negli anni 10 del 900. In questo caso ciò che aveva bloccato prima il suffragio universale maschile e poi quello universale era lo stesso discorso: inizialmente la questione era che, poiché gli italiani erano in maggioranza analfabeti si affermava che per poter votare bisognava essere capaci di leggere e scrivere. Dunque è evidente che nonostante fossero cittadini, i contadini analfabeti italiani - non potendo votare - non erano veramente dotati di cittadinanza, perché non avevano i diritti politici: tuttavia erano considerati sufficientemente cittadini per essere mandati a morire nella campagna di Libia, e dunque si ripropone il discorso sulla performatività della cittadinanza, ossia che se si è abbastanza cittadini per andare a morire in guerra per la patria, allora lo si è anche per esercitare i propri diritti politici. Dopo la prima guerra mondiale la questione è ancora più esacerbata, ed è evidente che ci sono ancor più rivendicazioni, anche nella questione di genere (le donne durante la guerra andarono in fabbrica a sostituire gli operai al fronte, e dopo la guerra non è possibile ritornare ad afferamre che le donne devono stare a casa a fare le casalinghe, perché negli ultimi sei anni le donne hanno lavorato in fabbrica e evidentemente dunque possono lavorare, guadagnare e votare). Il punto è che questi eventi forzano in qualche modo le barriere formali e i discorsi ideologici che le sostengono: la colonia è il caso per eccellenza di questa questione, quindi il subalterno del terzo mondo viene ad assumere - nella sua irruzione nella modernità senza formazione - costituisce una sfida all’idea stessa di politico e di moderno come è inteso nella tradizione intellettuale occidentale.<br><br>Chakrabarty afferma che questo problema era già centrale nel progetto iniziale dei Subaltern Studies, in quanto già <a data-href="Ranajit Guha" href="/Filosofia morale/Ranajit Guha.html" class="internal-link" target="_self" rel="noopener">Ranajit Guha</a> partiva dalla critica a quegli storici anche marxisti come Hobsbawm che dicevano che siccome il contadino non aveva conoscenza politica e non era in grado di articolare i propri interessi in un linugaggio contemporaneo, allora non aveva coscienza di sé come individuo e come classe e allora non era pienamente politico ma era da leggersi come prepolitico. <br><br>Chakrabarty riparte dal ruolo dell’insurrezione contadina come lotta pienamente politica, autonoma e moderna, e afferma che nonostante il programma dei Subaltern Studies fosse giusto, quello che rimane, ossia la formulazione del “come abbiamo fallito nel diventare una nazione” dà comunque un’idea teleologica della storia, ossia che vede il movimento di liberazione nazionale indiano come volto alla creazione di uno stato liberale moderno democratico, esattamente sulla scia del modello europeo, e presupponendo nuovamente l’idea di un’unica linea tempo il cui esito è sempre lo stesso - dire che le elite e i subalterni hanno fallito a costruire la nazione significa che il progetto di modernizzazione dell’India è incompiuto, è rimasto in transizione: questo discorso è un “non ancora”, non più ingiunto da una potenza imperialista ma un modo di leggere lo sviluppo come incompiuto rispetto alla meta di progresso e modernità europea. <br>Infatti, l’idea che ogni popolo debba organizzarsi in uno Stato-nazione non è una cosa scontata nella storia, ci sono stati numerosissimi altri modi di vivere tra esseri umani nell’arco della storia, e dunque il motivo che in un certo momento lo Stato-nazione è diventato l’obiettivo da raggiungere per tutti i popoli è da analizzare. Di conseguenza Chakrabarty si avventura in un territorio inesplorato, perché si tratta di capire come dobbiamo pensare se non in quei termini, visto che siamo abituati a pensare solo in quei termini.<br><br>Quello che Chakrabarty dice dunque è che dobbiamo abbandonare due dei presupposti ontologici tipici delle concezioni secolari del politico e sociale: ciò che Chakrabarty dice a pagina 33 è problematico se letto in maniera letterale, ma piuttosto sarebbe interpretabile nel senso di una critica all’idea che la modernità politica debba necessariamente passare per l’abbandono delle dimensioni religiose, mistiche o animistiche. Quello che si sta dicendo non è che bisogna adottare dimensioni mistiche o religiose, ma che non dobbiamo escludere pregiudizialmente quei soggetti politici che agiscono sulla base di un discorso che noi non siamo in grado di riconoscere come secolare, ossia non stiamo dicendo che fare un discorso politico o etico in termini secolari è in sé problematico (anche perché sarebbe molto problematico), ma stiamo piuttosto dicendo che pensare e agire politicamente in altri termini non significa essere premoderni ma semplicemente essere differenti ma poter comunque articolare forme di coscienza e azione politica. Dunque il punto è che non bisogna per forza condividere i presupposti metafisici che stanno dietro alle azioni degli altri, ma questo non significa che dobbiamo pensare agli altri come prepolitici o come barbari: nel caso di una rivolta anti-inglese in India da parte di un gruppo sociale che rivendicava la rivolta come richiesta da Dio, ad esempio, non va letta come un atto prepolitico (come fanno le storiografie tradizionali), ma per Chakrabarty va letta come un atto politico in quanto si tratta di un’espressione di un’esigenza materialmente reale nella loro quotidianità sociale ma l’hanno espressa come religiosa perché quello è il loro linguaggio.<br>24 aprile<br><br>Dunque in conclusione all’introduzione possiamo dire che il progetto di Chakrabarty di provincializzare l’Europa non consiste nell’abbandonare o ripudiare il pensiero europeo ma bensì nel rileggere un corpus di conoscenze nel quale si sta ma non del tutto e non sempre a proprio agio; e dunque bisogna stare attenti a ciò che Gandhi chiamava vendetta postcoloniale e che possiamo identificare in quello che <a data-tooltip-position="top" aria-label="Edward Said" data-href="Edward Said" href="/Filosofia morale/Edward Said.html" class="internal-link" target="_self" rel="noopener">Said</a> chiamava nativismo. <br>Dunque si tratta di riconoscere che il pensiero europeo è sia indispensabile sia inadeguato per riflettere sulle esperienze di modernità politica delle nazioni non occidentali, e quindi il punto è capire come questo pensiero ormai globale possa essere rinnovato dai margini e per i margini: dunque non una autocritica dell’Occidente, non una critica all’Occidente dai margini per il bene dell’Occidente (che sarebbe a dire fornire all’Occidente degli strumenti per un’autocritica), ma piuttosto qualcosa che viene dai margini ed è per e con i margini, una posizione che ragiona da sé e per sé attraverso il pensiero europeo ormai globale che però non è la totalità del pensiero e che non è sufficiente ma da cui non si può pretendere di uscire del tutto. Successivamente Chakrabarty sottolinea che i margini sono plurali e diversi, almeno quanto i centri: sono molti e sono differenziati fra loro, seppur si possano sviluppare dei discorsi generali; infatti nonostante le differenze dei colonialismi e degli insediamenti coloniali, la questione del superamento delle declinazioni eurocentriche della storia è un problema condiviso oltre i confini geografici.<br>Una questione cruciale per Chakrabarty è quella della “traduzione” delle diverse forme, pratiche e interpretazioni della vita nelle categorie politico-teoriche universalistiche europee, ossia sta criticando quell’idea di riconoscere certe categorie analitiche come trascendenti del del frammento di storia europea in cui avevano avuto origine (come “feudalesimo”, che è legato strettamente alle contingenze particolari geografiche e temporali dell’Europa del nono secolo ma è applicato al processo di modernizzazione di ogni società in tutto il mondo). Per Chakrabarty le operazioni di traduzione non creano né bolle separate e isolate l’una dall’altra, ma neanche situazioni di limpidità, di trasparenza: dire che l’Inghilterra ha fatto la transizione al capitalismo in un periodo x e l’India ha fatto la transizione al capitalismo in un periodo y non significa che si sta descrivendo lo stesso identico fenomeno, ma rimane al contrario un residio di intraducibilità, di non immediatamente chiaro.<br><br>Chakrabarty inizia il primo capitolo sulla scia dell’introduzione, e afferma che utilizzerà “Europa” e “India” come termini iperreali, ossia che si riferiscono a forme dell’immaginazione con riferimenti geografici indeterminati: si tratta da una descrizione molto simile di quella che <a data-href="Edward Said" href="/Filosofia morale/Edward Said.html" class="internal-link" target="_self" rel="noopener">Edward Said</a> fa dell’Oriente in Orientalismo, ossia di un concetto immaginario nonostante agisse sulla realtà e con una relazione non chiara con l’Asia reale. <br><br>Chakrabarty afferma che, proprio come per il concetto di “Oriente” in orientalismo, l’analisi critica e la consapevolezza non fanno scomparire le astrazioni reali di “Europa” e “India”, che sono comunque presenti nella nostra società: un esempio di astrazione reale è quello che fa Marx nel Capitale, ossia il denaro, che non ha alcun valore intrinseco ma semplicemente un valore convenzionale che è accettato unicamente perché è un oggetto di scambio e il suo valore convenzionale è creduto da tutti - questo non lo rende reale come una cosa concreta, ma allo stesso tempo significa che se si smette di credere ad un’astrazione reale, questa non smette di esistere (non possiamo semplicemente smettere di credere al denaro e aspettarci che esso scompaia, pur non essendo concretamente reale) in quanto evidentemente l’astratto può avere effetti concreti se intesi come fenomeni sociali e socialmente costituiti (questo discorso è lo stesso del razzismo, nel senso che è evidente che la razza non ha alcuna realtà naturale, ma nel momento in cui ci sono intere società che si organizzano sulla base della credenza del fatto che esistono differenze razziali, quella credenza causa effetti e va combattuta su quel piano), e per questo motivo Chakrabarty prende questi due termini e prova a considerarli come essenze, ossia facendo finta che questi oggetti immaginari siano l’Europa e l’India reali.<br><br>Chakrabarty afferma che per quanto riguarda il discorso accademico della storia l’Europa è il soggetto teorico sovrano di tutte le storie, al quale tutte le altre (“indiana”, “kenyota”...) non sono altro che variazioni di una narrazione principale e dunque occupanti di una posizione di subalternità: Chakrabarty si riferisce al fatto che il modello della storia “indiana” o “kenyota” è basato sulla storia europea, ossia sul modello di sviluppo stadiale europeo, ma anche al fatto che le elite nazionaliste borghesi postcoloniali non ereditano solo la posizione sociale dei coloni ma anche quella culturale, nel senso che dire che la storia dell’India è incompiuta significa porre sempre il riferimento sovrano all’Europa. <br><br>Ciò che questo causa è da una parte l’impossibilità degli studiosi del terzo mondo di non fare riferimento alla storia occidentale e alle sue opere, quando al contrario gli storici europei non devono in nessun modo fare la stessa cosa all’inverso. <br>Questo significa che le categorie della storia sono concetti costitutivi della filosofia politica moderna, e tutte le ricerche empiriche sulle varie società e le loro storie devono costruirsi attorno a tali categorie, che sono quelle della storia europea: questo implica perciò che sull’Europa l’empirico conferma il teorico, mentre altrove c’è sempre una non totale corrispondenza, una sfasatura. Questo, detto da un punto di vista interno di questo modo di ragionare, è la prova del fatto che l’Europa è il punto di massimo sviluppo della storia umana. Tuttavia da un altro punto di vista è evidente che quelle categorie teoriche non sono affatto universali ma sono costruite sull’Europa e per leggere l’Europa su cui poi sono state montate altre storie diverse: ancora una volta lo sguardo degli altri è particolare, lo sguardo europeo è universale.<br>La storia europea come una entelechia della ragione universale
Chakrabarty si chiede dunque, una volta appurato che gli europei hanno studiato tutte le società a partire dalla propria, come è accaduto che anche gli altri, gli studiosi del terzo mondo come Chakrabarty stesso, siano arrivati a crederci: secondo l’autore una risposta sta nel pensiero di quei filosofi che hanno visto nella storia dell’Europa una entelechia della ragione universale, facendo coincidere la storia universale con quella dell’Europa.  La parola entelechia fa parte del lessico <a data-tooltip-position="top" aria-label="Aristotele" data-href="Aristotele" href="/Storia della filosofia antica/Aristotele.html" class="internal-link" target="_self" rel="noopener">aristotelico</a> (Chakrabarty sta rimandando a chi come Hegel ha formulato la storia dell’Europa come lo sviluppo dello spirito che tende a svilupparsi fino allo stadio di ragione universale). 
<br>Dunque  in questo modo tutte le storie sono facilmente comprensibili dal punto di vista teorico nei termini delle differenze che le separano dal punto di vista privilegiato della storia europea, che essendo al punto di massimo sviluppo è in grado di comprendere meglio l’essenza delle cose a lei precedenti. <br><br>Questa idea è presente anche in Marx, in particolare nel Grundisse e nel primo libro del Capitale, in cui Marx afferma che siamo in grado di vedere la categoria di valore come lavoro umano astratto in questo momento storico perché ci si trova in un contesto capitalistico in cui il lavoro umano è effettivamente riconoscibile come eguale ad un certo titolo: Marx infatti afferma che <a data-href="Aristotele" href="/Storia della filosofia antica/Aristotele.html" class="internal-link" target="_self" rel="noopener">Aristotele</a> aveva già capito che il segreto del valore e del denaro era il lavoro umano, ma non era potuto arrivare ad una generalizzazione perché viveva in una società schiavista e in cui dunque il lavoro era diviso in schiavile e libero, e di cui solo l’ultimo era salariato. Di conseguenza per Marx <a data-href="Aristotele" href="/Storia della filosofia antica/Aristotele.html" class="internal-link" target="_self" rel="noopener">Aristotele</a> non poteva arrivare alla generalizzazione a cui lui stesso è arrivato perché la società non era abbastanza sviluppata per potergli dare quella categoria (per Marx infatti le categorie non sono frutti del genio individuale ma sono cose che l’intellettuale coglie osservando la realtà sociale), ossia a dire che dalla realtà sociale della Grecia antica non si poteva ricavare l’idea di valore e lavoro perché non si poteva ricavare il concetto di lavoro astratto. <br>Questa idea, che è assolutamente sensata, può essere però estremamente problematica, in quanto è come dire che noi siamo in grado di capire la società greca antica meglio di come la società greca antica pul capire sé stessa: il che non è falso, ma è potenzialmente problematico nell’ottica di Chakrabarty perché questo ragionamento traslato nel rapporto tra Inghilterra e India contemporanee ma costruite nel discorso come se una fosse più avanzata e l’altra arretrata, allora stiamo dicendo che l’Inghilterra può capire l’India meglio dell’India stessa, rientrando dunque in un discorso analogo a quello del mito civilizzazionale. Chakrabarty non sta buttando via Marx, ma anzi afferma che il marxismo rimane una critica fondamentale al liberalismo e al capitalismo, e che dunque è centrale in ogni progetto postcoloniale di scrittura della storia: quello che mette in evidenza è però che non sempre ciò che Marx ha scritto ha resistito ad interpretazioni di taglio storicistico.<br>Chakrabarty problematizza dunque il discorso, fatto che anche dai Subaltern Studies, che legge la storia indiana nei termini di una mancanza, di una incompletezza rispetto ad una transizione verso una nazione nuova. Infatti egli afferma che questa tendenza è una figura che risale all’inizio del dominio coloniale inglese in India, che iniziò con la conquista e la rappresentazione di una pluralità dei passati dell’India attraverso una narrazione omogeneizzante della transizione dal medioevo alla modernità.<br>4mag<br><br>Ripartiamo dal tentativo di Chakrabarty di riflettere sulle implicazioni dell’importazione in India di quei concetti inglesi (e europei) dell’individuo nei termini delle due dimensioni, quella dell’individualismo borghese e quella della cittadinanza intesa il modo di apprtanere allo Stato.<br><br>Il tentativo di introduzione di questi concetti in India crea infatti delle tensioni, nel senso che la dimensione privata, centrale nel concetto di individuo occidentale, in India tendeva unicamente ad avere una dimensione pubblica dove il privato era al massimo marginale. Dunque l’idea di privacy e di uno spazio privato dell’individuo si connette da una parte all’idea di spazio dell’interiorità come parte del modo di pensare l’individuo stesso ma anche come corrispondenza con uno spazio esteriore dove c’è un luogo in cui l’individuo può esistere in quanto separato da un contesto sociale più ampio. Sostanzialmente questo schema non era replicabile in India e anzi il tentativo procurava la creazione di forme imitazione e mimetismo nei confronti di queste figure che non hanno altro che l’apparenza di un processo incompiuto che poi a sua volta veniva letta nell’ottica dello storicismo, poi avvallato anche dalle elite indiane dopo l’indipendenza e che dunque portava sia prima che dopo i subalterni ad una tendenza all’assimilazione degli europei. <br><br>57-58 Nella Questione ebraica, scritto giovanile di Marx che ha ancora molto a che vedere con l’ambiente dei giovani hegeliani in cui si è formato, Marx sostiene che il cuore dell’individuo moderno sia questo binomio e allo stesso tempo dualismo nato e prodotto dalla rivoluzione francese fra individuo e cittadino, ossia bourgeois e citoyen. In relazione a ciò che dice Chakrabarty tuttavia è interessante vedere che già Marx introduce una tensione in questo binomio, ad esempio nella dimensione religiosa, che nel contesto di cui parla (l’impero prussiano) è politica. <br><br>Dunque Marx mostra che la politicità della dimensione religiosa implica che chi non è cristiano non viene riconosciuto bourgeois e citoyen, nel senso che c’è una sorta di esclusione dell’ebreo da questa idea di Stato che si sta formando. Il ragionamento che Marx fa mostra come si crei una scissione fra l’emancipazione politica e quella umana che è legata alla frizione fra la dimensione borghese e la dimensione pubblica del cittadino. <br>Dunque Chakrabarty riparte da questo rapporto problematico tra queste due figure per ragionare delle sue implicazioni al di fuori dell’Occidente. <br>Come Chakrabarty vede la storia
Chakrabarty descrive la storia non come un termine immediatamente descrittivo di tutto ciò che è passato, ma come un modo specifico di parlare del passato, come una precisa disciplina accademica che è uno dei modi per codificare la memoria collettiva, non l’unico possibile. Si tratta di una problematizzazione dall’interno della storia, del tentativo di far emergere tensioni e di rappresentarle all’interno della storia stessa.
<br><br>Per Chakrabarty all’interno delle metanarrazioni teleologiche della modernità politica soltanto l’individuo-cittadino può svolgere un ruolo progressivo e più in generale semplicemente un ruolo, nel senso che le altre forme di “identità” sono considerate come al di fuori, come destinate ad essere estinte. Nel mondo della “fine della storia” di Fukuyama dove tutto è democrazia liberale, tutti sono o stanno per diventare borghesi-cittadini, e tutto ciò che avverrà è il completamento di tale processo. Il punto per Chakrabarty è che in questa visione non è chiaro cosa ne è delle altre forme di coscienza, che sono perciò considerate come anti-storiche, come quella subalterna del contadino indiano.<br>In questo senso Chakrabarty introduce il concetto di soggettività divisa, affermando che il soggetto della storia indiana, ossia il “popolo indiano” è articolato in modo da essere sia oggetto che soggetto della modernità politica, in quanto è diviso fra un’elite modernizzante e un mondo contadino ancora-da-modernizzare: questa soggettività divisa, per il modo in cui è strutturata, parla dall’interno di una metanarrazione il cui soggetto è quell’Europa irreale della narrazione imperialista e colonialista che finisce per avetre come modello finale di sviluppo lo Stato-nazione. Per Chakrabarty c’è dunque una connessione strutturale fra il modo di rappresentare la storia dello Stato e il modo di rappresentare la storia dell’individuo, ossia che c’è un nesso stretto tra Stato e individuo all’interno della modernità politica, e che i modi diversi di pensare tanto l’individuo quanto lo Stato sono esclusi da questa narrazione teleologica ma ciò non significa che non esistano. <br><br>Inoltre come come in <a data-href="Ernst Bloch" href="/Filosofia morale/Ernst Bloch.html" class="internal-link" target="_self" rel="noopener">Ernst Bloch</a> secondo cui è assurdo dire che i popoli stanno dentro un tempo perché in realtà ogni popolo ha in sé più tempi, per Chakrabarty le specificità culturali nella forma delle temporalità alternative quando sono canalizzate nel discorso storico accademico eurocentrico non sono più registrate come temporalità alternative, ma più come miti che stanno all’interno di quella temporalità unica che Bloch criticava e dunque ridotte a elementi subordinati al calendario lineare della storia. <br>Queste temporalità alternative non possono essere viste come teorie all’interno delle procedure conoscitive dell’università (ossia il discorso storico codificato accademico), in quanto in tale prospettiva non si riesce a rendere il mondo in quei termini, non si può riconoscere una dignità a questi discorsi: analogamente succede alla figura del subalterno, che è sempre considerato non come soggetto ma come informatore nativo, ossia fonte di dati e sapere ma non è capace di articolare il sapere di cui è fonte, non è in grado di essere produttore del discorso (antropologico, storico, politico...) e di essere alla pari del mondo accademico e dunque è sempre subordinato e al servizio di un esterno (lo studioso) che “lo fa parlare”. <br><br>Chakrabarty fa notare il rapporto organico e strutturale tra il discorso della storia prodotto all’interno dell’istituzione accademica e la collusione che essa implica da parte di chi fa parte di quel discorso con l’interpretazione univoca della modernità nei termini dei concetti della tradizione filosofico-politica occidentale (stato-nazione, cittadinanza...): insomma sta dicendo che questo modo di vedere la storia come metanarrazione intrecciata con la dimensione dello Stato-nazione è frutto dello stesso Stato-nazione e delle sue politiche, nel senso che la maggior parte della storia politica che possiamo leggere si basa strettamente sullo Stato-nazione e sull’idea di storie nazionali, anche laddove non si parla specificamente di nazione. In effetti pensandoci si nota quanto ci è naturale pensare la storia in questi termini, ad esempio noi studiamo la storia d’Italia in ogni grado scolastico ma anche in discipline diverse (la letteratura, la storia dell’arte, la storia...) e essa ci viene sempre presentata come una lunga storia di attesa e prefigurazione della nazione. Dunque secondo questa idea una comunità politica per essere compiuta deve farsi Stato, l’unico modo con cui questa visione della storia concepisce l’emancipazione di un popolo è attraverso la sua costituzione a Stato (questa è anche stata al storia della decolonizzazione). Insomma abbiamo imparato a pensare che l’emancipazione e la modernizzazione possono passare soltanto dalla costituzione di un popolo in Stato-nazione: era così nel 900 ed è così ancora oggi. <br>Si tratta di capire che non è scontato o naturale, ma è qualcosa di storicamente e culturalmente avvenuto e perciò contingente per quanto radicata: non soltanto non è scontato che la situazione x abbia l’esito y, ossia che una società passi dal feudalesimo al capitalismo, ma non è neanche detto che una volta che le cose sono andate in una certa maniera, era ovvio che dovessero andare in quel tale modo, in quanto questo significa elidere tutte le potenzialità che non sono esistite ma anche ignorare punti di vista e progettualità politiche subalterne (Chakrabarty dunque parla di imprevedibilità della storia, e la intende anche retrospettiva).<br>La storia transnazionale
Questo lavoro di Chakrabarty negli ultimi vent’anni ha avuto dei frutti, che sono oggi visibili ad esempio nella tendenza a fare storia transnazionale, che è ben diversa dalla storia internazionale, in quanto la seconda significa storia fra stati diversi riconoscendo la dimensione nazionale come data, mentre la prima significa fare storia al di là del nazionalismo metodologico, e dunque riconoscendo la contingenza dei singoli stati nazione e dello Stato-nazione in sè.
<br><br>Quello che Chakrabarty vuole fare dunque è studiare e documentare come l’universalismo, che oggi c’è e che ha appena mostrato, si è costruito storicamente. Il fatto che le categorie politiche e filosofiche europee fossero universalizzate e trasformate nelle categorie della modernità per tutti è un qualcosa di storicamente determinato, che è accaduto nella storia e non da sempre predestinato, e perciò bisogna studiare e rendere conto di come e perché ciò è avvenuto. Chakrabarty vuole fare emergere le contraddizioni non solo dell’oggetto del discorso ma anche quelle fra lo storico e l’oggetto di cui parla, ossia il ruolo della disciplina storica nel sostenere certe narrazioni. Il progetto di provincializzare l’Europa intende dare spazio all’interno della storia a quelle temporalità alternative - che vengono rigettate come miti e favole dalla storia accademica - senza relegarle in una tradizione contrapposta alla modernità, ma accogliendole come contemporanee anche perché se anche non c’è uno spazio all’interno del discorso storico intellettuale, questo non significa che quelle temporalità spariranno ma anzi tendono continuamente a riemergere.<br>30apr<br><br>Il secondo capitolo del libro di Chakrabarty si intitola significativamente “Le due storie del Capitale”, in quanto si tratta un corpo a corpo teorico con Marx in cui si cerca di conservare e utilizzare le categorie marxiane (considerandole imprescindibili e inabbandonabili per qualsiasi tentativo di critica) ma allo stesso tempo di decentrarle e provincializzarle. Si tratta di un’operazione teorica più forte di quella già proposta da <a data-tooltip-position="top" aria-label="Frantz Fanon" data-href="Frantz Fanon" href="/Filosofia morale/Frantz Fanon.html" class="internal-link" target="_self" rel="noopener">Fanon</a> con la formulazione del distendere la tradizione marxista: Chakrabarty si considera ancora in qualche modo un marxista o perlomeno uno studioso che fa storia alla maniera marxista-subalternista, e dunque si sente interno a questo discorso, e di conseguenza è un passaggio molto importante perché dalle categorie che estrae da questo confronto teorico con Marx ricava l’apparato concettuale dell’intero volume. Chakrabarty riconosce il ruolo fondamentale delle opere di Marx all’interno del progetto dei Subaltern Studies, che sarebbe stato impensabile senza la tradizione storiografica marxista indiana, ma più in generale l’intero pensiero antimperialista si fonda in grandissima parte sul pensiero di Marx, a partire da Lenin e <a data-href="Rosa Luxemburg" href="/00 - Lavori in corso/Storia della filosofia morale 2019/Rosa Luxemburg.html" class="internal-link" target="_self" rel="noopener">Rosa Luxemburg</a> fino a Mao e <a data-href="Frantz Fanon" href="/Filosofia morale/Frantz Fanon.html" class="internal-link" target="_self" rel="noopener">Frantz Fanon</a>. <br>La domanda fondamentale del capitolo è “quante sono le storie del capitale”: Chakrabarty ovviamente non intende parlare solo di economia, anche perché il concetto di capitale è molto complesso e abbraccia l’intero corpo sociale: per questo Marx parla di “modo di produzione”, in quanto si riferisce all’intera totalità della società nell’epoca capitalistica. Di conseguenza il capitale è qualcosa che concerne lo stesso sviluppo storico, e non è un caso se gli studi postcoloniali hanno tanto insistito sulla corrispondenza tra concezioni stadiali e storicistiche della storia e concezioni stadiali dello sviluppo economico: la radice teorica è sempre la stessa e proviene dalla centralità della dimensione economica e della dimensione dell’accumulazione del capitale. <br>In Marx ed Engels il passaggio fondamentale che sancisce l’inizio del capitalismo è il passaggio da un tipo di economia il cui scopo è il consumo ad un’economia il cui scopo è l’accumulazione del profitto: questo è significativo per capire la portata del discorso di Chakrabarty, perché indagare quante storie ha capitale significa indagare quante forme di sviluppo sociale ci sono, significa indagare se la storia globale ha un solo senso o ne ha molti: si tratta in fin dei conti della domanda che si è posto <a data-href="Ernst Bloch" href="/Filosofia morale/Ernst Bloch.html" class="internal-link" target="_self" rel="noopener">Ernst Bloch</a> e che ha affrontato anche <a data-tooltip-position="top" aria-label="Frantz Fanon" data-href="Frantz Fanon" href="/Filosofia morale/Frantz Fanon.html" class="internal-link" target="_self" rel="noopener">Fanon</a> e <a data-tooltip-position="top" aria-label="Edward Said" data-href="Edward Said" href="/Filosofia morale/Edward Said.html" class="internal-link" target="_self" rel="noopener">Said</a>, anche se in questo caso l’approccio ha un taglio ben preciso che rimanda a livello categoriale più a Bloch perchè mette al centro la questione del modo di produzione e del capitale come concetto, ma rimane un discorso sulla storia e su come noi la concepiamo. <br><br>Il punto è come pensare la globalità costitutiva del capitalismo - che nasce immediatamente e intrinsecamente mondiale nonostante la piena costituzione del mercato globale avvenga in un’epoca già pienamente capitalistica  - che è un suo afflato e fa parte della sua logica in maniera costitutiva; e dunque come pensare il rapporto tra la globalità costitutiva del capitalismo e dunque la tendenza universalistica del capitale con le differenze (le specificità culturali e economiche), con i contesti empirici con cui il potere astratto del capitale entra in contatto. Ci sono infatti numerosi modi di concepire questo incontro: quando ci si domanda se nei paesi extra-europei è possibile una modernizzazione senza una occidentalizzazione, in realtà ci si sta chiedendo esattamente qual è il rapporto tra capitalismo e differenza, ossia se il capitalismo essendo un fenomeno occidentale e quindi modernizzarsi implica anche un’assimilazione oppure se esistono delle incogruenze per cui è impossibile elidere delle differenze sotto il segno dell’universale.<br>Chakrabarty analizza due versioni del modo di pensare il rapporto tra capitale e differenza:<br><br>La versione di E.P. Thompson, famoso storico marxista inglese, che afferma che da una parte il tempo dell’orologio è un’invenzione storicamente determinata e che è strettamente legata allo sviluppo del capitalismo e in particolare degli orari di lavoro in fabbrica (in un’economia rurale non soltanto gli orologi erano solo sul campanile delle città, ma soprattutto i ritmi del lavoro erano dettati dai ritmi delle stagioni e della luce del sole), e a sua volta questa speficità temporale sarebbe strettamente connessa con la disciplina, in quanto rende possibile calcolare la produttività e i ritmi della produzione. La tesi finale di Thompson è che in ogni caso tutte le consuetudini che precedevano economicamente e socialmente questo sviluppo e questa trasformazione del tempo, del lavoro, della disciplina e del ritmo di vita, sono sostanzialmente estinte nel tempo: l’esito è la progressiva cancellazione del prima sostituito dal dopo, ossia l’industria e tutte le sue applicazioni sulla società, e dunque l’omogeneizzazione. <br>Chakrabarty dunque mostra come in questa interpretazione il capitalismo è visto come una forza che cancella e neutralizza le differenze contingenti che distinguono le varie storie quando le incontra in quanto le riconosce come qualcosa di esterno alla propria struttura: questa storia dunque si riproduce in diverse parti del mondo ma il suo esito è sostanzialmente sempre lo stesso, anche se le resistenze possono essere diverse perché sono espressione delle differenze che preesistono da prima dello scontro con il capitale -  ad esempio i contadini inglesi e quelli indiani resisteranno diversamente a questo processo, perché hanno delle differenze originano da prima dello sviluppo capitalistico, ma quando una volta fiaccata questa resistenza e dunque una volta compiuti questi progressi il capitalismo creerà pratiche e operai essenzialmente identiche in India e in Inghilterra. Il capitale<br><br>Secondo questa versione il capitale opererebbe non tanto cancellando le differenze quanto moltiplicandole, trasformandole in insiemi ordinati di preferenze, gusti: Chakrabarty sta facendo riferimento a ciò che si chiama diversity management ossia il modo con cui all’interno delle imprese si gestiscono le differenze (ad esempio l’inclusività all’interno delle aziende), che dunque rappresenta un modo di integrare queste differenze all’interno del funzionamento dell’economia capitalista. Secondo questa versione non c’è una omogeneizzazione e una sparizione delle differenze, ma una loro persistenza in una chiave di riconoscimento e rivalutazione di esse. Chakrabarty nota come le pratiche sociali indiane sembrano opporre resistenza ad alcune pratiche canoniche del tardo capitalismo, in modo che per i commentatori occidentali il soggetto capitalista/consumatore indiano vive in più secoli diversi, per via della compresenza di un mestiere pienamente moderno e capitalistico con forme di vita sociale che per un canone occidentale sarebbero considerati premoderni.<br><br>Chakrabarty intende analizzare la relazione tra differenza storica e logica del capitale abbandonando lo storicismo: intende fare ciò anlizzando il concetto marxiano di capitale cercando di approfondire le idee inseparabili di lavoro astratto e di relazione tra capitale e storia.<br><br>Il capitale in Marx è globale per aspirazione storica ed è costitutivamente universale, e si basa sulla figura del cittadino-lavoratore. <br><br>Nella caratterizzazione marxiana, poi ampliata e criticata da vari studiosi del terzo mondo che hanno analizzato varie altre forme di produzioni capitalistiche che si sono coniugate con altre forme di lavoro non libero, il lavoro libero è quel lavoro che nasce nell’epoca della modernità capitalistica: prima del capitalismo il lavoratore era schiavo, servo della gleba, o comunque legato da un vincolo personale e a causa di tale vincolo obbligato a lavorare. Invece nella modernità capitalista l’operaio non ha alcun vincolo personale che dipende da chi è lui e chi è il proprietario dei mezzi di produzione, ma ha invece un vincolo economico per cui l’individuo è liberato dai vincoli personali con il padrone, ma allo stesso tempo è costretto comunque a lavorare da dei vincoli economici per cui se non lavora non mangia. Proprio in questo senso Marx afferma che l’operaio è libero sia dal vincolo personale che dai mezzi di sussistenza che aveva (infatti il servo della gleba o comunque il lavoratore non libero era mantenuto in vita dal padrone). <br><br>Per questo Marx individua nel momento fondativo del capitalismo in Inghilterra la grande espropriazione delle terre che lui chiama l’accumulazione originaria, ossia la separazione tra i mezzi di sussistenza e di produzione e chi li usava per lavorare. Dunque il lavoro libero è centrale nel concetto di capitale, ma è anche un fondamento della categoria marxiana di lavoro astratto, che solleva la questione della relazione tra la logica del capitale e il tema della differenza storica: in Marx il lavoro astratto permette di spiegare come il capitalismo riesce ad estrarre da popoli e storie differenti un’unità di misura omogenea e comune per quantificare l’attività umana, in quanto se il lavoro concreto comprende le infinità delle attività umane (produttive e non produttive), ed è solo grazie al lavoro astratto che tutta la varietà del lavoro concreto viene messa in relazione e accomunata da una unica unità di misura che è esprimibile nel denaro. <br>Nel sistema di fabbrica in cui dunque c’è il lavoro astratto i ruoli sono più importanti che le persone che li occupano, e il vincolo non è più fra il padron x e il servo y, ma fra il padrone della fabbrica e l’operaio: c’è dunque una grande importanza per Chakrabarty del modo con cui queste categorie astratte ma realissime si incontrano nei diversi contesti storici (e dunque con l’infinita varietà delle concretezze particolari).<br><br>In Marx un concetto centrale è quello di merce: infatti nel capitalismo le cose vengono prodotte non per essere utilizzate ma per essere scambiate nel mercato, e qui sta la differenza tra valore d’uso e valore di scambio: <br>
<br>valore d’uso

<br>a cosa l’oggetto serve
<br>fra un televisore e uno spazzolino, ci sono infinite differenze concrete perché hanno usi completamente diversi


<br>valore di scambio

<br>quanto mi vale questo oggetto nello scambio. 
<br>la differenza non è qualitativa, ma quantitativa (ossia di valore di scambio, di prezzo)


<br>Di conseguenza la merce è un oggetto che sta in entrambe le dimensioni ma che è fondamentale per il valore di scambio, nel senso che il valore d’uso è un mezzo per realizzare il valore di scambio - ossia produco per avere in cambio denaro, non per avere ciò che produco. Dal momento che l’aspetto del valore d’uso implica dunque l’infinita concretezza e varietà particolare degli oggetti del mondo, è continuamente chiamata in causa la questione della differenza, perché al di là della sfera del mercato in contesti diversi avremo oggetti diversi con significati diversi. Il tutto avviene per Marx all’interno del processo di scambio generalizzato, ossia il mercato che tende ad essere mondiale ma che si basa anche sull’idea che tutto sia scambiabile. <br><br>Fondamentale è il fatto che la forma di merce non è un dato naturale, ma è una forma che le cose assumono mediante un processo che mette in relazione le differenze presenti nel mondo: scambiare merci significa dunque scambiare oggetti diversi per storia, proprietà materiali e valore d’uso, ma supponendo che la forma merce sia intrinsecamente in grado di rende immateriali le differenze, ossia di sospendere la materialità degli oggetti intesa come la loro speficità perché ciò che conta è solo il loro valore di scambio, e sono semplicemente pure quantità di valore, e ciò che sono realmente e concretamente diventa indifferente. <br><br>Dal momento che Marx definisce tutta la trasformazione del lavoro avvenuta con l’avvento del modo di produzione capitalista nei termini di una mercificazione della forza lavoro (ossia della capacità di lavorare) - in quanto la differenza fra un artigiano del Trecento e un operaio dell’Ottocento è che il primo guadagna per il suo lavoro, ossia il suo lavoro è remunerato; l’operaio invece non è pagato per la merce che produce, ma viene pagato per le ore in cui la sua forza lavoro, la sua capacità di lavorare, è messa a disposizione dell’altro firmatario del contratto -  e dal momento che dunque esiste una differenza fra lavoro e forza lavoro e quest’ultima è mercificata, dunque anche la forza lavoro ha un valore di scambio e un valore d’uso, e sono comparabili al lavoro concreto e al lavoro astratto: ma siccome la forza lavoro non è altro che l’infinita capacità dell’individuo di fare cose, in qualche modo è l’individuo ad essere mercificato. <br>Di conseguenza, quando Chakrabarty parla del rapporto fra capitale e differenza, sta anche parlando delle soggettività che vengono ad essere modificate e prodotte all’interno di questi processi,  e di come il sistema economico capitalista entri all’interno dei processi di riproduzione sociale come la vita delle persone, come esse nascono, vivono e muoiono.<br><br>Poi Chakrabarty ritorna sul lavoro astratto, e afferma che si tratta della misura comune dell’attività umana contrapposta da Marx al lavoro concreto, inteso come ogni specifica forma di lavoro, e perciò è da intendersi come riferito all’indifferenza per ogni specifico lavoro: per Chakrabarty il lavoro astratto non tende di per sé al capitalismo. <br><br>Chakrabarty mette in discussione il modo con cui Marx aveva concettualizzato il lavoro astratto (ossia come una sostanza sociale fantasmatica, intangibile e senza sostanza a cui crediamo perché funziona in un certo modo) e propone una concettualizzazione performativa per cui l’astrazione avviene nella e attraverso la pratica: ciò significa che questi lavori concreti estremamente diversi fra loro non vengono solo visti e interpretati come analoghi e comparabili, ma vengono materialmente resi simili.<br>Questa modifica avviene sia per il fatto di produrre per il mercato e non per il consumo, il che rende irrilevante che cosa si sta producendo e per chi ma semplicemente importa il fatto che andrà sul mercato, ma anche attraverso la disciplina di fabbrica e di lavoro: Chakrabarty, riprendendo il discorso di Marx ma anche di Thompson sulla disciplina di fabbrica, afferma che sono questi meccanismi di disciplinamento, ossia il modo con cui il capitale (personificato in certi soggetti specifici che agiscono per l’accumulazione del capitale) modifica il modo il in cui la produzione funziona e dunque produce delle trasformazioni del lavoro. Proprio di questo parla un pezzo celebre del Capitale, in cui si mostra come un artigiano che produce scarpe inizialmente si occupa di tutta la produzione (la suola, le stringhe..), ma due generazioni dopo l’operaio della fabbrica di scarpe si occupa solamente di un singolo e particolarissimo aspetto della produzione delle scarpe: si tratta di una divisione del lavoro che non avviene spontaneamente (ossia ad esempio come quando il fabbro e il falegname si dividono il lavoro), ma si tratta di una divisione del lavoro dettata dalla necessità di aumentare la produttività e l’efficienza della produzione, che implica una semplificazione delle azioni svolte da chi lavora nel lavoro. A causa di ciò, l’interscambiabilità fra mansioni e persone che fanno quelle mansioni aumenta realmente, e non solo perché si è capito che sono equivalenti: per questo motivo diciamo che si tratta di un’astrazione reale dei processi di lavoro, che in questo modo sono omogeneizzati, semplificati e parcellizzati a causa della disciplina del lavoro. Dunque per Marx i processi disciplinari del lavoro sono ciò che rende visibile l’astrazione del lavoro, per cui l’astrazione del lavoro diventa l’elemento costitutivo del modo di produzione capitalistico. <br>La disciplina di fabbrica in Marx
Bisogna ora chiarire cosa intende Marx per “disciplina del lavoro o di fabbrica”: si tratta della divisione del lavoro, dei codici che la regolano, della relazione fra macchine e uomini, il ruolo del caposquadra, la legislazione statale che regolamenta l’organizzazione della vita in fabbrica.
<br><br>In Marx la categoria universale del lavoro astratto ha una doppia funzione, ossia è allo stesso tempo una descrizione del capitale e una critica ad esso: infatti utilizza il concetto di lavoro astratto per mostare il mondo quotidiano creato dal capitalismo, ma allo stesso tempo per Marx il lavoro astratto è una specifica forma di dominio, chiamata dispotismo generalizzato, che è intrinseco al capitalismo e che è fondamentale per il funzionamento del sistema capitalista in quanto lotta contro l’insubordinazione dei lavoratori, per cui non si è più obbligati a lavorare per vincolo personale da un padrone ma si è liberi da quel vincolo ma obbligati comunque a lavorare da un vincolo economico. <br><br>Dunque Marx sta descrivendo di una resistenza al capitale come elemento interno al capitale stesso: <br>
<br>alcuni storici, come Thomposon, identificano la resistenza dei lavoratori al capitale conlo scontro, avvenuto durante il passafgio al capitalismo, fra abitudini pre-industriali e abitudini imposte dall’alto dalla disciplina di fabbrica (tempo di vita/tempo dell’orologio etc): il problema di questa visione è che vede la resistenza al capitale come il risultato di una fase particolare dello sviluppo di produzione capitalistica
<br>per Marx invece la resistenza si trova interna alla logica stessa del capitale, e dunque non è una fase del divenire storico, ma bensì fa parte della sua essenza
<br><br>Dunque se la resistenza allo sfruttamento del capitale è interna alla logica stessa della produzione capitalistica, allora se mai la disciplina di fabbrica e la produzione sconfiggesse definitivamente la resistenza, ciò implicherebbe anche la fine del sistema. Un esempio del motivo di questo fenomeno viene da dei ragionamenti fatti in Italia negli anni 60 e 70 è che in realtà gran parte dell’innovazione tecnologica non è guidata da un autosviluppo intrinseco al capitalismo, ma è un frutto del conflitto fra padrone e operai (ad esempio il padrone può aumentare la produttività se viene tenuta artificialmente bassa attraverso scioperi, a volte l’innovazione tecnologica è stata guidata dalla necessità di sostituire delle categorie di lavoratori che erano particolarmente conflittuali, oppure sul piano ecologico la scelta di utilizzare carburanti fossili come carbone e petrolio non è dovuta a un’efficienza di questi carburanti - che non era superiore a quella di altri non fossili che erano usati prima come acqua e venti - ma perché rendeva possibile costruire le fabbriche lontano dalle città in modo che non si creassero saldature fra fabbriche diverse e dove era più difficile che si mantenessero rapporti tra unità familiare e lavoratore, e perciò non si avrebbe avuto quello sviluppo industriale senza quelel forme di conflitto che hanno portato alla scelta di petrolio e carbone come carburanti privilegiati della produzione industriale; un altro esempio è quello del lavoro di cura, che a differenza del sistema del fordismo classico in cui era gratuito e indispensabile al mantenimento del ritmo di produzione, oggi è mercificato per via di varie ragioni, tra cui l’ingresso delle donne nel mondo del lavoro sulla scia delle lotte femministe, che implica appunto il fiorire di un’economia della cura come badanti e babysitter: il punto è che si tratta solamente di una piccola parte del lavoro di cura, la cui maggior parte è ancora gratuito e di questo si parlava già negli anni 70 in italia durante la battaglia per il salario domestico, in cui si era calcolato che se si iniziasse a retribuire tutto il lavoro riproduttivo che è attualmente gratuito, l’intero sistema economco crolla in 24 ore; ciò significa che senza lavoro gratuito - cioè esterne all’economia di mercato - il capitalismo non può esistere, ma anche che senza le lotte femministe non si sarebbe avuta la soluzione alla crisi strutturale degli anni 70 e 80, ossia sussumere il risultato delle lotte femministe e aumentando la forza lavoro totale e dunque la produzione e il consumo ma anche abbassare i salari perchè se lavorano 2 invece che 1 entrambi possono essere pagati meno). In questo senso <a data-href="Rosa Luxemburg" href="/00 - Lavori in corso/Storia della filosofia morale 2019/Rosa Luxemburg.html" class="internal-link" target="_self" rel="noopener">Rosa Luxemburg</a> diceva “socialismo o barbarie”, perché da una parte la resistenza al capitale può vincere e portare al socialismo, ma dall’altra se il capitale riuscisse a schiacciare completamente la resistenza, in quest’ottica la produzione stessa fallirebbe e il sistema collasserebbe su sè stesso a causa proprio della sconfitta della resistenza. Nel Grundrisse c’è un’altra spiegazione di questo concetto, più logica: se la potenza collassa sull’atto, ossia tutto ciò che faccio coincide con tutto ciò che posso fare (la forza lavoro coincide con il lavoro), significa che non c’è più plusvalore, e perciò non c’è più profitto, e quindi non c’è più capitalismo. <br><br>Il lavoro che il capitale presuppone soggetto di questa resistenza è un tipo specifico di lavoro, è il lavoro non come oggetto ma come attività, ossia la forza-lavoro: <br>
<br>il lavoro è un oggetto, è la quantità di lavoro che serve a fare qualcosa
<br>e ciò è ben diverso dalla forza lavoro che si vende a un capitalista per x ore, perché all’interno della forza lavoro c’è molto più di quello che l’individuo che la possiede viene pagato
<br>Infatti per Marx lo sfruttamento è spiegabile nei termini che la forza lavoro significa produrre più di quello per cui è pagata, ossia ciò che si può fare - soprattutto attraverso la cooperazione - fa si che si possa produrre molto di più di quello per cui si è pagati: infatti quando io pago per una bottiglia ottengo una bottiglia, ma quando pago per otto ore di lavoro di un individuo ottengo in valore molto più del valore di mercato del lavoro di otto ore di quella persona. Dunque ==la differenza fra lo stipendio che viene pagato e il valore totale di ciò che viene prodotto è ciò che Marx chiama plusvalore, che deriva da un pluslavoro - ossia quanto uno deve lavorare in più di quanto gli basterebbe per sostentarsi ==(in epoca feudale la gente lavorava 4 o 5 ore al giorno nella stagione buona, e non c’era tecnologia rispetto ai nostri canoni agricoli). Dunque il plusvalore è esattamente ciò che fa il profitto del padrone della fabbrica, che rende possibile sia l’arricchimento del padrone ma soprattutto l’accumulazione del capitale che dunque può aumentare sempre di più, che in fin dei conti è il fine dell’economia capitalista. <br>Quindi, il lavoro come attività, la forza lavoro, è la pura possibilità dell’attività creatrice di valori (è potenza in contrapposizione al lavoro che è atto) che esiste come potenza nell’esistenza corporea del lavoratore. Dunque il punto è che il lavoro che viene astratto dal capitale nella ricerca di una misura comune per l’attività umana è un “lavoro vivo”, ossia potenza e capacità d’agire, e cioè una indeterminatezza delle cose che può fare - compreso resistere. Ed è per questo che secondo Marx non si può avere la capacità di lavoro di una persona senza la sua capacità di resistenza, ossia non si può avere sfruttamento e dispotismo senza resistenza perché non c’è lavoro umano (o capacità di lavoro umano) senza l’effetto collaterale di una capacità di resistenza.<br>6mag 90-91<br><br>Il concetto di lavoro astratto è dunque immediatamente sia descrittivo che critico, e inoltre la resistenza allo sfruttamento viene indicata tanto da Marx quanto da Chakrabarty come connaturata al suo stesso modo di funzionamento e quindi non come dipendente da diversi gradi del suo sviluppo: questo dipende dalla natura stessa del lavoro, ossia che nonostante a livello di rapporti di lavoro il capitale vede il lavoro come lavoro puramente astratto, in realtà il motivo per cui il lavoro è in grado di essere sfruttato (ossia di produrre plusvalore) è precisamente che esiste uno scarto fra lavoro vivo (forza lavoro come capacità di lavorare) e lavoro come atto di lavorare. In questo scarto fra potenza e atto risiede sostanzialmente sia la condizione di possibilità dello sfruttamento e sia la condizione di possibilità della resistenza allo sfruttamento.<br>L’astrazione del lavoro è per Marx il fondamento del capitalismo ma anche quello della critica al capitale: il lavoro per quanto astratto è infatti sempre vivo, e ciò fa si che il capitalista non acquista una quantità fissa di lavoro, ma piuttosto una capacità di lavorare variabile, e questo è ciò che rende il lavoro vivo una fonte di resistenza al capitale. Per questo motivo è evidente che il capitale tende il più possibile a sostituire il lavoro vivo con del lavoro morto, ossia oggettivato, cristallizzato in oggetti e merci, come ad esempio prodotto dalle macchine, che sono in effetti anche merci. Dove c’è sfruttamento dunque c’è anche antagonismo fra quello che è il lavoro vivo e il lavoro morto, ossia una forma di lavoro che è in conflitto con il lavoro delle persone: per Marx dunque il capitale in sè non è altro che il lavoro morto accumulato, ossia frutto del lavoro vivo che viene posto antagonisticamente contro il lavoro stesso - Marx dice questo riprendendo anche l’Essenza della ragione di Feuerbach, che aveva descritto la costituzione della divinità come frutto dell’attività umana che viene posto contro l’umanità stessa ma che in realtà non è altro che l’estensione di una proiezione della stessa esistenza umana. <br>Dunque il capitale ha bisogno del lavoro vivo come punto d’avvio del suo ciclo di riproduzione (ossia produzione allargata indefinita), ma allo stesso tempo ha la tendenza a ridurre al minimo il lavoro vivo di cui necessita per la produzione, proprio perché esso porta in sé la potenzialità della rivoluzione ma anche della resistenza, e dunque il progresso tecnologico inteso come progressiva automazione del lavoro va in questa direzione. Tuttavia secondo Marx questo processo è esattamente ciò che creerà le condizioni necessarie all’emancipazione del lavoro.<br>Chakrabarty sempre riprendendo Marx mostra come presupposto fondamentale del modo di produzione capitalistico la separazione fra la terra e i lavoratori, che è una delle condizioni storiche fondamentali di nascita del capitalismo che Marx espone nel Capitale: infatti senza questa separazione non ci sono persone costrette a lavorare per equazione indiretta, in quanto senza questa separazione non c’è vincolo economico che leghi un lavoratore a lavorare sotto padrone. Marx non sta però dicendo che se ci sono i presupposti allora automaticamente si genera quell’esito particolare, ma sta dicendo che date determinate condizioni non è detto che lo sviluppo sia quello, ma dal nostro punto di vista storico preciso in cui scrive e con quel preciso metodo, guardando indietro è possibile identificare questo movimento: il punto è che i presupposti vengono identificati dopo che tale movimento si è avverato, in quanto non era affatto un destino che accadesse.<br><br>p92<br>
Chakrabarty fa notare come in Marx sia strutturalmente presente un’idea di pluralità dei tempi e delle tendenze di sviluppo: <br>
<br>Chakrabarty chiama Storia 1 quella storia che Marx chiama “il presupposto del capitale che attua se stesso”, ossia la classica narrazione della transizione verso il capitalismo, nel senso che si tratta della storia del capitale che produce le sue stesse precondizioni di esistenza. 
<br>Al contrario chiama Storia 2 quella storia i cui elementi sono presupposti del capitale ma non sono posti dal capitale stesso ma sono trovati come preesistenti. 
<br>Dunque secondo Chakrabarty ciò che Marx vuole dire è che i presupposti del capitale non corrispondono solo alle condizioni poste direttamente dal capitale per la propria esistenza e riproduzione, ma anche di altri rapporti che non si prestano alla riproduzione della logica del capitale: questo significa per Chakrabarty che Marx ammette che l’universo dei passati incontrati dal capitale è più ampio dell’insieme degli elementi in cui si sviluppano i presupposti logici del capitale; ossia ci sono più presupposti che conseguenze. Dunque da una parte c’è una contingenza di questo passato, perché non era stabilito a priori che cosa sarebbe divenuto presupposto, ma c’è anche un fatto ulteriore, ossia che non si può ridurre la Storia 2 alla Storia 1, cioè la molteplicità dei passati non si riduce mai ad una linea unica, e quindi non è mai possibile che la molteplicità delle storie e dei passati diventino tutte presupposti del capitale e diventino logiche in continuità con il modo di produzione capitalista - intendiamo molteplicità di passati sia come molteplicità di storie culturali e nazionali nel mondo, ma anche come molteplicità di storie all’interno di singole società come proponeva <a data-href="Ernst Bloch" href="/Filosofia morale/Ernst Bloch.html" class="internal-link" target="_self" rel="noopener">Ernst Bloch</a>. Dunque per Chakrabarty c’è una resistenza strutturale della differenza all’interno dei processi di sviluppo, e un eccesso di differenza rispetto allo sviluppo del sistena di produzione capitalista.<br><br>Marx propone come esempi di Storia 2 il denaro e le merci, che sono due elementi senza i quali il capitale non può neanche essere concettualizzato: eppure Marx dice che denaro e merce non sono fattori posti dal capitale stesso all’interno del sistema capitalistico, ma piuttosto sono cose già fatte, preesistenti (ed effettivamente è vero, il denaro pre esiste il capitalismo e anzi viene inventato in Asia minore nel Vsec a.C.). Dunque denaro e merce sono elementi che il capitale trova già preesistenti, e ciononostante sono indispensabili anche solo alla concettualizzazione del capitalismo. <br>Marx sta suggerendo dunque che non c’è relazione naturale tra entità necessarie al funzionamento del capitale (denaro e merce) e il suo processo vitale, e dunque sta ammettendo la possibilità che denaro e merce sarebbero potuti esistere storicamente senza che il capitale ne emergesse necessariamente: possiamo infatti dire che l’antichità è chiaramente un esempio di questo tipo, nel senso che nell’antichità c’erano tutti gli elementi per uno sviluppo economico di tipo capitalista (c’era un mercato fiorente, c’era una grande produzione di merci, c’erano grandi concentrazioni di ricchezza), ma non è successo. Invece nei comuni italiani c’è stato un tentativo di sviluppo del capitalismo che è in parte fallito (in parte perché le spedizioni coloniali in America da parte degli spagnoli sono state finanziate da capitali italiani che si erano appunto formati attraverso lo sviluppo mercantile dei comuni). <br><br>Il punto dunque per Chakrabarty e per Marx è che non c’è teleologia nello sviluppo, ossia dati i presupposti non è scontato il risultato. Dunque per Marx c’è una stretta connessione tra i presupposti della Storia 1 e quelli della Storia 2, anche perché la stessa espropriazione della terra che Marx cita come esempio di accumulazione originaria, non è stata fatta dagli imprenditori del tessile, ma si tratta di uno sviluppo portato avanti dall’aristocrazia terriera non per fini imprenditoriali e dunque questo sviluppo non è teleologico nel senso che non è stato fatto per creare operai futuri - tant’è che lì per lì crea tantissimi mendicanti (che sono anche i primi della storia in un certo senso, perché prima non c’erano e sono il prodotto diretto proprio di quelle espropriazioni di terre, e che a loro volta hanno poi successivamente portato a tutte le varie dottrine sulla “sicurezza delle città” nonchè ai vari carceri e manicomi, anche perché si passa da un sistema in cui le persone non potevano spostarsi dai territori in cui erano nati perché servi della gleba, ad un mondo in cui queste persone vanno dappertutto senza controllo - si trattava dunque di una modificazione demografica e della vita quotidiana enorme) da cui poi nascerà il proletariato industriale: il punto è che queste azioni non vengono fatte con l’idea di causare questo esito.<br><br>Dunque possiamo dire ciò che il capitale trova come a lui preesistente (denaro e merce ad esempio) deve sottometterli anche utilizzando la violenza (lo Stato) per utlizzarli come strumenti della sua riproduzione: questo è avvenuto ad esempio attraverso la creazione di forme più o meno coattive di costrizione di investimenti - le banche c’erano già, ma il capitale per utilizzare quel denaro come suo strumento di riproduzione deve obbligare a finanziare l’espansione industriale quando prima erano capitali fermi o che si arricchivano attraverso prestiti con interesse che è un processo che non è produttivo nel senso che non crea nuovo valore - ossia nuove merci. Tuttavia, nonostante questi elementi della Storia 2 vengano resi funzionali alla logica del capitale, continuano in qualche misura ad eccederlo, e questo fa si che possano interrompere la linearità della sua storia come Storia 1 segnando il fluire della sua logica: ad esempio il lavoro forzato che preesiste la modernità capitalistica ma continua a farne parte ad esempio nelle prime fasi della colonizzazione (anche attraverso istituzioni precapitalistiche) e dunque interrompono la storia lineare del capitale nel senso che sono incoerenti con l’idea di uno sviluppo progressivo del lavoro salariato libero e dunque crea delle contingenze differenti che portano logiche diverse all’interno della logica universalizzante del capitale. Ciò implica che la lotta di emancipazione di un lavoratore forzato e di uno schiavo non sarà la stessa di quella dell’operaio moderno: questo non perchè vivono in epoche propriamente diverse, perché possono in questo senso benissimo coesistere; dunque una volta che identifichiamo la storia universale, progressiva e lineare come Storia 1 e non come tutta la storia della modernità capitalista, possiamo vedere come questa si interseca con altre temporalità e storicità.<br><br><a data-href="Rosa Luxemburg" href="/00 - Lavori in corso/Storia della filosofia morale 2019/Rosa Luxemburg.html" class="internal-link" target="_self" rel="noopener">Rosa Luxemburg</a> affermava che il capitalismo dipende da zone di produzione non capitalistiche, e che se questa riserva di riserve non capitalistiche si esaurisce, il capitalismo sarebbe collasserebbe: si tratta dunque dell’impossibilità di chiudersi del capitalismo come totalità, nel senso che se si realizza pienamente nella sua logica, ossia senza quegli elementi che stanno fuori dalla logica del mercato e che sono dunque appropriati dal capitale in modo gratuito (la natura e il lavoro di cura gratuito), il capitalismo diventa insostenibile. Dunque per Chakrabarty le differenze della Storia 2 che continuano ad eccedere il capitale sono lette da lui in analogia al lavoro astratto e dunque condizione dello sfruttamento ma anche della resistenza al capitale: da una parte le differenze, le Storie 2 che il capitale non può produrre, sono condizioni di possibilità del capitalismo stesso (come la Storia 1 che si pone da sé) ma sono anche condizione di una alterità, di logiche alternative che creano dunque anche lo spazio per resistenze e incompatibilità che interrompono le tendenze di sviluppo interne alla modernità capitalista. C’è dunque una analogia fra il modo in cui Marx vede il lavoro astratto e il modo in cui Chakrabarty vede la differenza, nel senso che in entrambi i casi c’è una duplicità del fatto che l’intero sistema ruota intorno ad esso e non ne può fare a meno perché è sua condizione necessaria, ma allo stesso tempo è anche condizione di una sua possibile distruzione. <br>Chakrabarty ritiene che le differenze della Storia 2 non potranno mai essere conquistate dal capitale proprio perché per natura inconquistabili per quanto detto sopra: inoltre, se accettassimo la prospettiva per cui le differenze possono essere inglobate completamente dal capitale, stiamo accettando una prospettiva secondo cui chi sta ancora in condizioni miste, è nel tempo del “non ancora”.<br><br>Chakrabarty spiega che da un punto di vista logico la Storia 1 precede la Storia 2, da un punto di vista cronologico invece la Storia 2 precede la Storia 1: il punto è che dal punto di vista logico, è solo quando capiamo la logica della Storia 1 che gli altri passati preesistenti alla Storia 1 possono essere sussunti o posti al funzionamento della Storia 1, ma a livello cronologico è evidente che le condizioni causali, storiche e di causalità della logica stessa che li deve sussumere devono esistere prima. <br>Sussunzione reale e sussunzione formale
Chakrabarty intende sussunzione nei termini marxiani, ossia di completa assimilazione del passato preesistente all’interno della logica del capitale. In Marx c’è una distinzione fra sussunzione reale e sussunzione formale: la prima avviene quando la Storia 2 è completamente assimilata alla Storia 1 (ad esempio il denaro può essere letto nei termini di sussunzione reale in quanto è diventato pienamente funzionale al sistema capitalista), la sussunzione formale invece avviene quando ad esempio alcuni lavori preesistenti al capitalismo vengono posti all’interno di una logica di mercato pur non essendo organizzati e creati nell’ambito della logica del capitale. 
<br>Dunque per quanto riguarda le differenze, ossia il concetto che Chakrabarty sta anlizzando, possiamo dire che sono attratte nell’orbita del capitale ma non sono ridotte e assimilate ad esso, in quanto mantengono degli elementi di ciò che precede, di Storia 2, all’interno della modernità capitalistica. Questo qualcosa che è mantenuto allo stesso tempo eccede il capitale, e in questo senso spiazza la differenza fra interno ed esterno, perché non c’è più semplicemente mondi capitalistici e mondi non ancora capitalistici, ma abbiamo in ciascuno spazio e in ciascun tempo una commistione di diversi gradi di differenza e assimilazione: si tratta di una realtà molto più complicata e molto più contingente che ci fa uscire da quell’idea di sviluppo univoco e unidirezionale, ma che piuttosto ci da un’idea di modernità plurale nel senso di irriducibilmente frammentata e composta da cose diverse che hanno tempi diversi, e in cui non c’è una progressiva incorporazione del preesistente all’interno di una sfera, ma alcune cose vengono assorbite e altre no.<br>Dunque la Storia 2 non è un antitesi che viene conservata e superata, ma è una categoria che ha il compito di interrompere costantememte le pulsioni totalizzanti della Storia 1.<br><br>7mag<br><br>Chakrabarty a pagina 96 prova a fare un esempio chiarificatore di cosa effettivamente sono Storia 1 e Storia 2: Chakrabarty propone di riflettere sul rapporto fra Storia 1 e Storia 2 a partire dal caso della forza-lavoro marxiana, da intendersi come capacità potenziali che stanno all’interno del corpo di chi lavora. Dunque Chakrabarty propone l’incarnazione di questa forza-lavoro, ossia l’operaio, che immaginiamo come un lavoratore che passa la sua giornata lavorativa di 8 ore in fabbrica al servizio del proprietario della fabbrica; l’orario di lavoro è stabilito da un contratto di legge, che è il contratto di lavoro: questa descrizione è una rappresentazione classica che potremmo facilmente prendere nei temi della Storia 1, ma in realta Chakrabarty ci dice che l’operaio porta con sé ogni giorno delle pratiche che incarnano sia la Storia 1 che la Storia 2:<br>
<br>l’operaio in fabbrica rappresenta la separazione storica fra i mezzi di produzione e la forza-lavoro, e dunque è incarnazione della Storia 1
<br>l’operaio però incarna anche altri tipi di passato, che raggruppiamo sotto Storia 2, che non fanno parte della sfera della produzione immediata del capitale e che permettono all’operaio di realizzare altre modalità di essere nel mondo, diverse da quella di portatore di forza-lavoro. Chakrabarty sta evidenziato la molteplicità di modi di esistere, di pratiche e di identità che vanno al di là della storia del capitale e di quello che il ruolo dell’operaio ossia di portatore di forza-lavoro: questi passati sono parzialmente incarnati nelle abitudini delle persone e nelle pratiche collettive, che non si adattano alle logiche del capitale
<br>Chakrabarty specifica che è sbagliato individuare la Storia 2 come un fenomeno necessariamente precapitalistico o feudale perché esiste un dibattito in cui una parte sostiene che alcune aree della vita sociale (alcuni dicono l’ambiente, altri la famiglia intesa come famiglia tradizionale, altri la comunità) sono tali che non possono essere assimilati perché hanno una logica interna incompatibile con quella capitalistica. Chakrabarty invece afferma che non è così, che i passati riconducibili alla Storia 2 - che non sono riducibili alle condizioni storiche di esistenza del capitalismo - non sono intrinsecamente incompatibili con il capitale: questo ci permette di rendere conto di trasformazioni storiche (come l’inserimento del lavoro di cura all’interno dell’economia del mercato) che non sarebbero comprensibili se si ritenessero i passati della Storia 2 come incompatibili in modo intrinseco alla logica del capitale. Il fatto che possano esistere cose sia pratiche sia pulsioni e desideri che non sono imemdiatamente riducibili alla sfera del capitale, dimostra che esiste sempre uno scarto, a volte minimo e a volte importante, fra la Storia 1 e la pluralità dei passati esistenti: se non fosse così, se il capitale comprendesse tutto ciò che esiste, sarebbe una completa illibertà e per Marx il sistema collasserebbe. Dunque per Chakrabarty l’idea di Storia 2 ci permette di creare uno spazio della differenza all’interno dell’equazione del capitale. <br><br>Se questo è vero, nell’atto di scrivere la storia bisogna riconoscere un certo grado di indeterminatezza nelle spiegazioni storiche, nel senso che non si può pretendere di racchiudere la totalità di un certo processo di sviluppo e del suo esito all’interno di una spiegazione storica fatta con le categorie della storia eurocentrica e della scienza storica in quanto nella realtà rimane sempre uno scarto di cui dobbiamo essere in grado di rendere conto, perché altrimenti staremmo obliterando qualcosa di reale che ha effetti sia sulla pratica che sulla teoria. <br>Chakrabarty sta spiegando in modo teorico e astratto quello che <a data-tooltip-position="top" aria-label="Edward Said" data-href="Edward Said" href="/Filosofia morale/Edward Said.html" class="internal-link" target="_self" rel="noopener">Said</a> mostrava riguardo la rimozione o la marginalizzazione delle storie coloniali dalla storia dell’Occidente in qualche modo menomasse la possibilità di comprendere l’Occidente (quel passaggio in cui Said citava Marx affermando che l’Inghilterra non può comprendere la sua storia del 700 perchè la storia inglese del 700 avviene in India), anche se Chakrabarty allarga il discorso al lavoro e ai subalterni. Infatti prosegue e riprende il testo di Thompson in cui lo storico inglese contrappone il tempo dell’orologio all’economia morale dei contadni trasformati in operai, e afferma che Thompson è proprio l’esempio di storico che ritiene che la Storia 2 possa essere interamente assimilata alla Storia 1, per cui dal punto di vista di Thompson avverrà un momento nella storia dello sviluppo del capitalismo in cui tutto il mondo si sarà omogeneizzato e dunque non ci sarà più alcuna differenza fra un operaio di Dehli e uno di Londra. Chakrabarty afferma che se anche accettassimo come vero il punto di vista di Thompson, non saremmo comunque in grado di spiegare se il tempo disciplinato di Thompson sia una caratteristica realmente universale e funzionale del capitale, oppure se il capitalismo globale rappresenta la globalizzazione forzata di un particolare frammento di storia europea in cui l’etica protestante era diventata un valore: insomma Chakrabarty sta dicendo che non possiamo distinguere nettamente se un fattore che sembra così essenziale allo sviluppo dell’industria capitalistica come il tempo cronologico come misura del lavoro e del valore sia logicamente necessaria per lo svilippo del capitalismo oppure se è solo una contingenza storica data dal fatto che il sistema si è sviluppato in europa e poi si è esteso con il colonialismo nel resto del mondo.<br>Questa stessa idea si può trovare nel dibattito sulla natura e sullo sviluppo storico del razzismo: in Black Marxism di Robinson c’è l’idea che la fusione fra divisione sociale del lavoro e stereotipazione razziali è stato qualcosa di specificamente dettato dal capitalismo europeo che poi si è generalizzato con l’espansione del capitalismo coloniale. Altri autori invece affermano il contrario, ossia che nel feudalesimo non si può parlare di razzismo e di divisione del lavoro su base razziale, ma che dunque il razzismo si sia sviluppato solo nel corso della colonizzazione come fatto intrinseco alla logica dell’espansione capitalistica e della colonizzazione. Chakrabarty afferma che non possiamo dare una risposta definitva, in quanto si tratta di quello spazio di indeterminatezza che resta, e che dobbiamo lasciare aperto per non cancellare un’ambiguità che esiste storicamente.<br><br>Quello che Chakrabarty sta cercando di dire è che nonostante sia necessario anche a fini di critica continuare a parlare di universalità del capitale (anche perché effettivamente il capitalismo è un fenomeno globale sia secondo Marx che secondo Chakrabarty stesso), tuttavia bisogna accettare la particolarità delle sue forme storiche e locali: infatti afferma che ogni forma storicamente disponibile di capitale è un compromesso provvisorio costituito da una modificazione della Storia 1 per mano di Storie 2. Dunque le storie del capitale sono un numero indefinito, perché corrispondono ad altrettante versioni della Storia 1 intrinsecamente ma diversamente modificate da Storie 2. Insomma per Chakrabarty l’universale come forma esiste, ma un contenuto intrinsecamente universale non si dà perché il contenuto dell’universale non è altro che uno o diversi particolari che usurpano l’universale: si tratta di una posizione particolare, perché non si ricade in un particolarismo in cui ognuno fa quello che vuole a casa sua e che tutto è variabile, ma ammette l’esistenza di un universale che non ha però un contenuto dato da sempre e per sempre, e anche di quei contenuti che identifichiamo come legati alla logica del capitale, come la Storia 1, non possiamo mai sapere se è davvero strutturale o se si è universalizzato per contingenza. <br><br>Non soltanto tutti i particolari interrompono costantemente la tendenza universalizzante della Storia 1, ma succede anche l’opposto, ossia che la Storia 1 si ripercuote su tutti quei passati, pratiche e modi di vita specifici e lascia dei segni, per cui ad esempio troviamo il concetto di soggetto politico moderno sia in India che in Inghilterra, anche se non è mai la stessa cosa: Chakrabarty affermava infatti che se proviamo a rendere conto della soggettività dell’indiano come soggetto moderno o del contadino come soggetto politico moderno avendo in mente lo standard politico europeo, non possiamo rappresentarlo in altro modo se non come scarto e mancanza rispetto a quel modello; invece per rendere conto correttamente bisogna accettare che tanto il caso inglese quanto quello indiano non sono altro che modi diversi di intersecarsi e interrompersi della Storia 1 universalizzante del capitale e le diverse Storie 2 con cui essa entra in contatto. <br><br>Il processo che risulta dai mescolamenti e dai nodi fra Storia 1 e Storia 2, è ciò gli storici chiamano “transizione al capitalismo” che però è anche un processo di traduzione dei diversi orizzonti concettuali e dei diversi modi di vita nelle categorie del pensiero illuministico proprie della logica del capitale: concettualizzare ad esmpio la storia indiana nei termini delle categorie marxiane significa tradurre nei termini di tali categorie - che tendono all’universale - gli archivi delle pratiche e dei pensieri relativi ai rapporti umani in India, ma anche utilizzare tali categorie per modificare pratiche e pensieri. <br>La traduzione per Chakrabarty deve far sì che ci si possa avvicinare alle scienze sociali da entrambi i lati del processo traduttivo, in modo da avere lo spazio per due tipi di storie:<br>
<br>storie analitiche

<br>storia che mediante le categorie universalizzanti del capitale tendono a rendere ogni luogo equivalente: si tratta delle storie fatte dal punto di vista della Storia 1


<br>storie affettive

<br>storie in cui le forme di vita non sono identificabili con l’uso di un termine terzo, benché siano ovviamente porose l’una nei confronti delle altre, in un modo in cui cioè il termine terzo del lavoro astratto non può essere applicato
<br>pensare politiche della traduzione in questo senso significa rifiutare termini intermedi in virtù di una traduzione diretta, ossia ad esempio se “acqua” è water in inglese, pani in hindi e H2O nel linguaggio chimico: assumendo H2O come descrizione sovraordinata alle altre due nel senso di universale che sta sopra a quelle particolari (e dunque pretendere che H2O debbia mediare la traduzione da water a bani), implica che in questo modo è impossibile tradurre il termine cercando di mantenere i significati culturali che possono essere impliciti in tale termine (ad esempio in alcune lingue ci sono vari termini per designare l’acqua e la loro differenza non è di tipo chimico-fisico ma di altro tipo come culturale)


<br>Analogamente lo stesso discorso può essere fatto nell’ambito delle merci e del lavoro astratto, in cui questo discorso avviene nel senso che due lavori diversi vengono mediati e resi equivalenti dal lavoro astratto, e due merci vengono rese equivalenti dal denaro, che non è altro che un termine medio che permette la traduzione. Quella che Chakrabarty pone come sfida è di pensare la traduzione a due termini, senza il terzo.<br>Chakrabarty e il paragone di Husserl
Chakrabarty mentre scriveva queste pagine aveva sicuramente in mente Heidegger e Husserl: l’esempio della differenza fra H2O e acqua è usato anche da Husserl per sostenere che una descrizione scientifica resa come sovraordinata ad una descrizione di senso comune è un errore, ma anche perché in “acqua” piuttosto che in H2O sono implicate tantissime cose come l’uso che ne facciamo quotidianamente e il rapporto culturale con essa, che si perdono nella descrizione chimica.
<br><br>Senza citare <a data-href="Ernst Bloch" href="/Filosofia morale/Ernst Bloch.html" class="internal-link" target="_self" rel="noopener">Ernst Bloch</a>, Chakrabarty parla del tempo della storia distinguendo il tempo inteso come il  in fisica dal tempo storico, che non è altro che un costrutto culturale che dunque non va immaginato sul modello del tempo della fisica (peraltro anche in fisica il tempo non è più come quello newtoniano, ma con la fisica einstiana si può parlare di tempo in modo diverso). <br><br>Chakrabarty infatti:<br>
<br>! afferma che una prospettiva come quella del naturalismo del tempo storico si basa sulla convinzione che tutto sia storicizzabile, ossia che uno storico possa sempre realizzare una linea tempo universale in cui inserire per ogni intervallo di tempo degli eventi che sono avvenuti in diversi posti del pianeta. Questo però significa non curarsi che alcune di quelle zone in cui tali eventi sono avvenuti erano contraddistinte da forme di memoria e di comprensione della storicità diverse prima dell’arrivo degli europei: dunque lo storico contraddice ciò che le popolazioni hanno pensato di sé e il modo in cui hanno organizzao la propria memoria per inserirle in un tempo condiviso da tutti in modo consapevole o meno. In questo senso la storia evoca un tempo omogeneo, secolare e calendarizzato che è funzionale alla narrazione della storia dell’evoluzione/civilizzazione umana, ossia la storia unitaria del genere umano, e inoltre la storia è vista in questo senso come esistente come un oggetto naturale, all’interno della quale le persone esistono a prescindere dalla cultura e dalla coscienza.
<br> invece sostiene che il tempo non è indipendente dai sistemi di rappresentazione umani, non è naturale: Chakrabarty fa riferimento alla fisica e afferma che quella idea di tempo è basata su una concezione newtoniana del tempo come tempo universale: nelle concezioni successive ad Einstein, come già affermava <a data-href="Ernst Bloch" href="/Filosofia morale/Ernst Bloch.html" class="internal-link" target="_self" rel="noopener">Ernst Bloch</a>, crolla l’idea di tempo universale e anzi il tempo è solo locale. Per Chakrabarty dunque bisogna tenere conto di questo, perché la classica linea del tempo universale era calibrata su una fisica che è vera solo per approssimazione, a cui dunque bisogna opporre una idea che non sia tendente alla totalità. 
<br><br>Dunque per mettere in crisi l’idea di universalismo trasparente e di tempo vuoto e omogeneo e di spazio newtoniano bisogna ammettere che alcune cose non sono traducibili, o perlomeno non in modo trasparente: Chakrabarty fa l’esempio del lavoro, che è un concetto alla base dell’immaginario capitalistico e che dunque si manifesta in ogni tipo di contesto, ma che tuttavia non è perfettamente traducibile in modo determinato e non ambiguo in diversi casi, come quello dell’India in cui l’attività umana è spesso associata alla presenza e all’intervento di dei e spiriti nel processo produttivo. <br>Il punto dunque è come mantenere queste eterogeneità e queste tensioni pur sapendo che la traduzione è di fatto necessaria. In questo senso cita tre esempi di storia del lavoro tratti dalle ricerche dei Subaltern Studies:<br>
<br>adorazione degli utensili e il suo intreccio e coesistenza col lavoro operaio in fabbrica negli anni 30
<br>i julaha musulmani e l’industria tessile nell’India coloniale in cui il lavoro modenro degli operai tessili era intrecciato con una dimensione rituale in cui il lavoro era al contempo produzione di tessuti ma anche come vero e proprio rito che riproduce simbolicamente la trama del mondo (tessitura dell’esistenza, trama del mondo)
<br>storia del lavoro forzato in colonia in cui degli spiriti “dei possidenti morti” avevano un ruolo nella vita dei lavoratori forzati di mantenimento di potere
<br>Se dunque bisogna fare delle operazioni di traduzione, bisogna sia dire che il senso di far mantenere a dei lavoratori forzati gli spiriti dei loro padroni morti è chiaro a livello sociale, allo stesso tempo non bisogna ridurre tutto al piano della Storia 1, cioè bisogna comunque tenere conto dell’esperienza di vita quotidiana dei lavoratori, e del modo in cui loro esperivano la presenza di questi spiriti. Il testo da cui Chakrabarty prende questo esempio paragona il caso degli spiriti dei possidenti morti dei lavoratori forzati indiani con un diavolo adorato da dei minatori boliviani, che ricopriva un ruolo simile: Chakrabarty fa notare che le comparazioni interculturali del testo sono basate sull’assunzione che esistono strutture di generalità all’interno della storia, e dunque questa traduzione è in realtà basata sulla mediazione di un termine terzo che è espresso nel linguaggio delle scienze sociali ed è l’idea che si usa una certa idea religiosa per rafforzare i vincoli sociali. Chakrabarty non sta dicendo che questo è falso, ma solo che non è tutto, che non si esaurisce tutto in questo termine terzo che traduce i due casi locali.<br>Chakrabarty chiarisce che il punto non è che queste traduzioni creino pace e armonia fra gli universi da cui provengono i due termini, ma sono traduzioni i cui codici non sono trasformati sulla base di un insieme universale di regole, e perciò dunque sono localmente negoziabili ossia non c’è un riferimento ad un universale a cui conformarsi, a un termine di paragone rispetto al quale essere in transizione o in ritardo. Chakrabarty dunque sta dicendo che piuttosto di allargare i termini e creare degli universali forzosi, accettiamo l’oscurità, dei margini di indeterminatezza e incomprensione che si applicano a livello di scambio singolo e non su un piano di universalità, che rimane comunque come dimensione indispensabile ma inadeguata.<br><br>8mag<br>
Chakrabarty cerca ulteriormente di sostanziare cosa sta intendendo (il concetto della traduzione a due o tre termini) attraverso due concetti marxiani, ossia il baratto e lo scambio generalizzato (ossia il mercato): la contrapposizione tra i due modelli è abbastanza evidente, ossia il baratto è uno scambio diretto tra due termini senza un valore terzo che media tale scambio tra due oggetti, ossia senza una misurazione del valore dei due oggetti che si stanno scambiando; il mercato invece lo scambio di merci mediato dal mediatore terzo assoluto che è il denaro. <br>Ovviamente nel baratto non è possibile costruire equivalenze perfette come accade nel mercato, motivo per cui gli antropologi contemporanei hanno studiato che nelle società in cui si usa il baratto in genere esistono complessi rapporti di dono, laddove non c’è uno scambio equivalente perfetto tra i due termini (c’è sempre uno scarto) ma la dimensione comunitaria in cui avviene tale scambio rende questa mancata equivalenza non problematica (perché banalmente la volta dopo darò più io a te). Al contrario il medium universale causa una oggettivazione, una astrazione e una quantificazione molto precisa che permette una traduzione molto precisa: è dunque normale che nella traduzione a due termini ci sia una certa opacità, che si mantenga uno spazio di indeterminatezza, ma è precisamente ciò che ci salva dall’imposizione di un universalismo particolarista che si impone appunto come vero schiacciando le alternative.<br><br>Chakrabarty afferma di non star facendo relativismo culturale o particolarismo, ma precisa che sta facendo appello a modelli di traduzione che siano interculturali e intercategoriali in modo che non diano per scontata l’esistenza di un termine medio universale. A favore di ciò porta l’esempio della traduzione di divinità diverse in Bengala fra divintà induiste e islamiche nel IIX secolo. Chakrabarty afferma che un elemento importante della modalità di traduzione che sta proponendo è che non si richiama a nessun concetto universale implicito che si trova in quei concetti fondanti della filosofia politica e delle scienze sociali occientali moderne e eurocentriche: le operazioni di traduzione svolte interculturalmente (ad esempio fra la religione indù e quella musulmana nell’India precoloniale) non mirano a identificare un terzo ente (una divinità terza) che sarebbe l’espressione degli attributi tanto del primo quanto del secondo termine (degli dei Rama e Rahim), ma ci si limita a fare una equivalenza, un baratto fra cose che si trovano sullo stesso piano di concretezza - per non dire di astrazione. <br><br> p124 Come esempio Chakrabarty porta la parola “contemporaneo”, che spiega come un doppio gesto di inclusione ed esclusione: infatti allorché si fa un’istanza politica o si parla nella sfera pubblica, l’uso del concetto di contemporaneità implica un’idea di parlare dal punto di vista più avanzato possibile in una immaginaria linea tempo della storia, nel senso che si giustificano certe azioni con l’idea che lo spirito della storia vada in una certa direzione (proprio in questo modo sono state giustificate tutte le riforme degli ultimi trent’anni, ossia le liberalizzazioni etc sono state tutte giustificate nel nome del “tempo che avanza”). Chakrabarty ci sta facendo notare che questo discorso è generato e informato proprio da quello storicismo che lui sta mostrando, ossia l’idea che il contemporaneo vada in una certa direzione e che bisogna seguirlo: per Chakrabarty potrebbe anche essere necessario utilizzare questo tipo di linguaggio per capirsi e farsi ascoltare (ad esempio per farsi dare dei fondi di ricerca). Il punto dunque è che si identificano delle univocità e dei contemporanei orientati al futuro (il che implica che si costituiscono dei contemporanei arretrati), e per Chakrabarty per uscire da questa tendenza bisogna supporre che il contemporaneo sia radicalmente plurale, in modo che sia impossibile la pretesa di qualsiasi aspetto o elemento di rappresentare il tutto. Dunque questo significa che la cultura “contemporanea”, essendo plurale ed essendoci uguaglianza nella pluralità, sta andando in molte direzioni diverse allo stesso tempo: perciò non si può parlare di “avanguardia” e di “innovazione”, termini che oggi sono più comuni che mai sia nel linugaggio comune ma anche nel linguaggio pubblicitario e che di fatto creano una spaccatura tra un contemporaneo vero e un passato nel presente.<br><br>Chakrabarty mostra ancora una volta la duplice inadeguatezza e indispensabilità di questo tipo di storia e di traduzione, che traducendo processi storici dissolve e demistifica elementi (come dei, spiriti o elementi legati alla subalternità) come stratagemmi delle relazioni secolari del potere: ad esempio gli storici tradurrebbero necessariamente una certa rivolta dell’India coloniale motivata esplicitamente come voluta da un dio in una rivolta motivata da cause secolari e comprensibili, e questo pur essendo inevitabile e irrinunciabile, rende invisibile o opaco tutto quell’altro lato, tutta quell’altra storia che di fatto nel fenomeno sociale originario è stata presente. Per Chakrabarty dunque un conto è il linugaggio delle scienze sociali che serve ad un certo scopo e come tale va usato, ma non bisogna pensare che non esistano altre cose, altri fini umani legittimi al di fuori di quelli che possiamo perseguire noi con il nostro linguaggio analitico.<br><br>Per Chakrabarty dunque la traduzione dovrebbe avere qualcosa di “perturbante”, per riprendere le parole di Spivak: quando si traducono ad esempio le attività degli operai della iuta, adoratori degli utensili, nella categoria universale del “lavoro”, bisogna mantenere nella traduzione una ambiguità in modo che sia abbastanza simile alla categoria universale secolare del lavoro ma che allo stesso tempo la presenza e la pluralità delle divinità la renda abbastanza differente da sconcertare. Quello che dunque è da fare per Chakrabarty è leggere gli universali secolari in modo che gli aspetti scandalosi delle traduzioni che inevitabilmente facciamo possano esprimersi ed emergere negli studi subalterni in modo che saltino fuori dal corso omogeneo della storia epoche che possano produrre fenditure in tale corso (le Storie 2).<br><br>Chakrabarty afferma che questa traduzione è necessaria, sia perché se vogliamo continuare a parlare nei termini di un perseguimento della giustizia sociale come obiettivo di queste storiografie e dunque mantenere l’uso delle categorie marxiane, è necessario continuare a fare storia che dunque significa tradurre all’universale; e sia perché quando un subalterno pone un’istanza politica lo fa rivolgendosi ad uno Stato che si pensa come moderno, che ragiona secondo categorie illuministiche, e a cui dunque bisogna parlare in quella lingua, e dunque è bene saperla. <br>Chakrabarty afferma dunque che non vuole avanzare tesi postmoderne sulla fine della storia, perché afferma che l’educazione alla coscienza storica moderna è necessaria e legittima anche dal punto di vista dei subalterni, e questo perché sarebbe impossibile discutere con le burocrazie moderne e con gli altri strumenti della governamentalità, ossia lo Stato, senza fare riferimento al tempo e alle narrazioni della storia e della sociologia moderne. Quello che sta dicendo è che i subalterni devono esprimere le loro istanze in un linguaggio comprensibile all’istituzione e alla burocrazia perché tutto negli Stati moderni della governamentalità passa per il linguaggio del diritto che è ampiamente codificato in un insieme di strati che vanno indietro nella storia almeno fino a Napoleone se non fino al codice di Giustiniano del IV secolo: è chiaro che questa dimensione che fa parte della Storia 1, del modo di pensare dello Stato moderno, non può essere ignorato quando ci si rapporta con quella dimensione istituzionali.<br>L’esempio dei centri sociali napoletani
Un processo di questo tipo è stato quello con il quale i centri sociali napoletani si sono messi in dialogo con il sindaco De Magistris per essere riconosciuti come spazi sociali dal comune: si è trattato proprio di un’operazione di questo tipo, in quanto i centri sociali nascono al di fuori della Storia 1 e al di fuori del concetto di stato moderno, ma per dialogare con il comune anche laddove il comune era occupato da persone che avevano la volontà di riconoscere la loro legittimità, si è dovuto parlare quel linguaggio. Il punto è che se vuoi portare certe istanze all’interno del quadro del stato-nazione moderno, devi saper parlare il linguaggio dello stato-nazione moderno.
<br>Il termine governamentalità
Il termine governamentalità è un termine che Chakrabarty prende da Focault, ed è usato in opposizione alla sovranità per descrivere gli Stati moderni, che sarebbero per lui contraddistinti da una preminenza e addirittura da una sostituzione del principio di sovranità con quello di governabilità. Per Focault sovranità è l’idea di potere assoluto di vita e di morte del sovrano, e governamentalità è l’idea che l’amministrazione, la burocrazia sia più rilevante della sovranità negli stati moderni a partire dall’800.
<br><br>Chakrabarty cerca, con l’aiuto della nozione di Derrida di traccia, di capire come rendere visibili le Storie 2 all’interno della storia universale del lavoro nel modo di produzione capitalistico, cioè mantenere visibili questi elementi di scandalo e di perturbazione. <br>Autocritica di Chakrabarty
Fa un’autocritica delle sue precedenti opere e afferma di non aver sfruttato a pieno una intrinseca apertura alla differenza della categoria marxiana di merce: dunque Chakrabarty dice che la sua lettura del termine “precapitale” era rimasta storicistica nonostante i suoi sforzi nei Subaltern Studies. 
<br>Chakrabarty dunque pensa la categoria marxiana di “merce” come costituita da una tensione permanente tra lavoro reale e lavoro astratto (ossia valore d’uso e valore di scambio), in cui il lavoro reale appartiene ad un mondo di eterogeneità le cui diverse temopralità non sono iscrivibili al segno “storia”, e perciò il lavoro reale può essere inserito in una narrazione storica della produzione di merci solo come una traccia derridiana di ciò che non può essere incluso, di ciò che sfida continuamente dall’interno le ambizioni di unità e universalità del capitale e della merce (e dunque della storia), ossia di come ciò che non riesce ad essere incluso nella Storia 1.<br>Chakrabarty sta dicendo praticamente che il termine “precapitale” è un’origine in quanto crea le condizioni di possibilità ma lo fa non stando dentro il progetto della modernità capitalistica occidentale e allo stesso tempo alcuni elementi già preesistono, come dice Marx: questa cosa dunque si presenta come una problematizzazione ulteriore del tempo come tempo unico e dell’idea che quello che viene considerato come arretrato e premoderno sia veramente qualcosa che viene da prima, che è rimasto indietro. La questione è dunque che rompere questa idea secondo cui ogni evento stia sulla stessa linea tempo e per cui dunque qualcosa sta più avanti e qualcosa sta più indietro significa creare una contraddizione per cui serve rendere conto dell’irruzione del contadino indiano subalterno del tempo moderno della democrazia liberale, nel momento in cui il contadino è sempre stato presentato come tutto ciò che non può essere parte di quello Stato. La questione è dunque come riconoscere in maniera neutrale la pluralità del contemporaneo e quindi il fatto che sia necessario andare oltre una caratterizzazione delle sue diverse temporalità e componenti non in termini di arretrato/moderno ma in quelli di realmente contemporanei. <br>Dunque per Chakrabarty è fondamentale che le storie subalterne <br>
<br>tengano insieme la storia intesa come disciplina e altre forme di memoria in modo che possano aiutarsi ad interrogarsi reciprocamente,
<br>mettano in discussione le strategie narrative che conferiscono alla temporalità secolare della storia accademica l’apparente capacità di assimilare compiutamente forme di memoria che sono inammissibili 
<br>Per Chakrabarty il subalterno è una figura relazionale, ossia non è qualcosa che si può cogliere in un’essenza ma è qualcosa che dipende dai rapporti di forza e dalla rappresentazione che ne emerge. Dunque il subalterno è colui che dall’interno della narrazione del capitale ricorda costantemente che l’essere umano non è riducibile al detentore del forza-lavoro (si pensi ai tre esempi della lezione scorsa in cui il lavoro è combinato con dimensioni religiose, magiche o comunque precapitalistiche o premoderne). Perciò le storie subalterne non possono limitarsi all’essere un tentativo di elevare il subalterno a cittadino delle moderne democrazie liberali, perché significa non fare altro che espandere e stirare le categorie della storia moderna. <br>Chakrabarty afferma che le storie di resistenza nei confronti della prima penetrazione capitalistica non sono storie subalterne, perché quei popoli non erano subalterni, non erano ancora stati conquistati, erano proprio storie diverse ossia il loro fuori non era relativo, era un fuori e basta. Dunque il fuori a cui Chakrabarty pensa quando parla delle storie dei subalterni è diverso da ciò che la storiografia storicista pensa come “prima o dopo il capitale”, ed è quel fuori che egli concettualizza grazie a delle categorie del pensiero di Derrida come annesso alla categoria stessa di capitale, che si conforma al codice temporale in cui emerge il capitale ma violandolo, come qualcosa che siamo in grado di vedere solo perché possiamo pensare e teorizzare il capitale ma che ci ricorda continuamente che altre temporalità non solo sono possibili ma coesistono. Per questo motivo per Chakrabarty le storie subalterne non fanno riferimento ad una resistenza esterna e precedente allo spazio narrativo del capitale, e perciò sono definibili solo per relazione alla categoria di “capitale”.<br><br>13mag <br><br>In questo capitolo Chakrabarty applica la sua critica allo storicismo in una ulteriore dimensione, ossia quella del ruolo che i passati subalterni svolgono nella storia con particolare attenzione alle cosiddette minoranze, termine con cui indichiamo quei gruppi sociali il cui ruolo nelle storie dominanti è in qualche modo obliterato e il cui recupero non può che far parte del progetto di Chakrabarty. <br>Per prima cosa Chakrabarty fa riferimento a quelle storie nazionali che, avendo come soggetto una parte numericamente minoritaria ma non simbolicamente, sono state interrotte, contestate e integrate più o meno forzosamente con anche le storie di altri gruppi che hanno avuto i loro ruoli storici e che sono stati in questo modo riconosciuti come parte della storia nazionale (donne, classe operaia): questo in pratica significa non scrivere più la storia di determinati paesi o la storia in generale come se fosse stata fatta solo da uomini bianchi europei di classe media cisetero. Chakrabarty inoltre riconosce quei movimenti di inclusione nella storia spinti dal basso che sono stati in grado di modificare la natura del discorso della storia, come quello che ha attribuito alla classe operaia un ruolo rilevante nella società. Chakrabarty riconosce questi risultati ma non li considera sufficienti, e vuole fare un passo avanti.<br><br>Si inserisce dunque nel dibattito postmoderno che ha messo in discussione non solo l’unità della storia e delle storie nazionali, ma anche il ruolo della razionalità (pensiero debole in Italia e il post-strutturalismo in Francia hanno in qualche misura minato la sensatezza delle grandi narrazioni), e che è arririvato anche a mettere in questione la legittimità stessa della razionalità e ipotizzando se non si dovesse abbandonare del tutto quella razionalità che Chakrabarty definirebbe della Storia 1 per limitarsi a microstorie che non pretendono di ricollegarsi ad un senso generale e a grandi narrazione: cita un testo di alcune storiche che si schieravano a favore del fatto che un investimento minimo di razionalità sia necessario per continuare a scrivere la storia. Il problema in sostanza è se debba rimanere una certa idea di obiettività e di verità nel momento in cui si dibatte su mantenere o meno questa idea di razionalità.<br>Un esito problematico della critica post-strutturalista
Uno dei possibili esiti di questa critica post-strutturalista infatti è che, poiché in ogni tipo di indagine storica o empirica il concetto di prova è infatti centrale, senza di esso si sta mettendo in questione l’idea che possa essere fatto un discorso storico di senso compiuto al di là della narrazione che io stesso voglio costruire, ossia come se qualsiasi forma di ricerca scientifica si schiacciasse eliminando le distinzioni tra ricerche più vere e meno vere ma tutte fossero ugualmente legittime e semplicemente diverse narrazioni. Si tratta evidentemente di un esito problematico, in quanto ad esempio rende impossibile contestare il revisionismo storico di ogni tipo. Perciò Chakrabarty afferma che la maggior parte degli storici sono d’accordo sull’idea di difendere i legami metodologici della storia con una certa idea di razionalità. 
<br><br>Chakrabarty afferma però che conservare la razionalità così com’è per non cadere nell’esito problematico della critica post-strutturalista non è l’unico esito possibile: infatti Chakrabarty vuole complessificare il concetto di minoranza  nel senso che il dibattito sulle storie delle minoranze ammette concezioni alternative della stessa espressione “minoranze”. <br><br>Chakrabarty per prima cosa ricorda che maggioranza e minoranza sono costruzioni sociali e non enti naturali, in quanto sebbene il significato ordinario di questi termini faccia riferimento alla statistica, i campi semantici dei due termini contengono l’idea di una figura più importante e una meno importante all’interno di un certo contesto: gli Europei ad esempio sono da lungo tempo (se non da sempre) una minoranza numerica, ma il colonialismo ottocentesco si basava largamente su concezioni di “maggiore” e “minore” per cui gruppi non-europei erano comunque costruiti come minoranze anche quando non lo erano numericamente. Questo perché gli Europei erano convinti che le loro storie contenessero gli esempi superiori dei modelli a cui tutte le società umane avrebbero dovuto aspirare, e per cui gli altri erano i “minori” di cui gli europei dovevano prendersi cura. Altri esempo di maggioranze numerica le cui storie vengono relegate a storie minori o della minoranza sono quella della classe operaia del 800 e 900 e quella delle donne. <br><br><br>Il punto è che l’inclusione nella storia dominante delle cosidette minoranze (ossia dei gruppi subalterni), pur essendo positiva, ha avuto per esito la trasformazione dei passati subalterni esclusi e obliterati dalla narrazione storica in storia delle minoranze, che quindi viene integrata ma a titolo di secondaria importanza (ad esempio nello studio della rivoluzione francese ad un certo punto si è iniziato a dare importanza al ruolo delle donne all’interno della insurrezione iniziale e anche della messa in pratica del potere giacobino, ma la storia della rivoluzione francese non è quasi mai stata ribaltata in modo che la storia delle donne che hanno animato il giacobinismo fosse centrale, ma al massimo si trova un capitolo in cui si inseriscono le donne come altri partecipanti al giacobinismo): si parla di passati minori nel senso che la loro inclusione nella storia dominante è tradotta nella storia accademica come marginale e non parte dell’avanzamento progressivo della storia in quanto parte arretrata del presente. <br>140 L’idea è che il contadino subalterno, pur irrompendo nella storia dominante non parla il linguaggio della modernità politica e della sfera pubblica, ma bensì ne parla altri - familiari, religiosi, comunitari. Chakrabarty dice che la storicizzazione come processo e come esito di una certa razionalità e metodologia è resa possibile dalla stessa esistenza dei gruppi subalterni anche se essa è nascosta nella storia stessa: Chakrabarty identifica come passati subalterni quei fenomeni che mettono in questione la forma in cui si mira a rappresentarli per il loro contenuto. L’idea dunque che determinati passati facciano resistenza alla storicizzazione e altri no significa che la materialità delle cose ha degli effetti sulle narrazioni, perché queste resistenze (che si manifestano anche in altre scienze sociali come l’antropologia) significano che ci sono contenuti distintivi che hanno implicazioni specifiche sulle metodologie e le razionalità di queste scienze sociali. Dunque i passati subalterni sono tali dunque che oppongono resistenza alla storicizzazione e possono appartenere anche a dei gruppi che oggi sono dominanti in quanto la subalternità non è essenzializzabile ma è sempre da definire in modo relazionale. <br><br>Chakrabarty sceglie come esempio per mostrare la sua tesi quello che <a data-href="Ranajit Guha" href="/Filosofia morale/Ranajit Guha.html" class="internal-link" target="_self" rel="noopener">Ranajit Guha</a> scrive nel suo saggio La prosa della contro-insurrezione, uno dei primi Subaltern Studies. Chakrabarty afferma che secondo lui ciò che Guha ha fatto è un tentativo di portare la storia delle classi subalterne all’interno di un discorso storico dominante ostacolato però dal paradosso e dal problema che tale discorso storico dominante - insieme con la sua forma e la sua metodologia - non viene in sé modificato o messo in questione, proprio come avevano già fatto gli storici degli anni 60 e 70 con le classi operaie e le donne.<br>Al contrario per Chakrabarty e anche per <a data-href="Ernst Bloch" href="/Filosofia morale/Ernst Bloch.html" class="internal-link" target="_self" rel="noopener">Ernst Bloch</a> dobbiamo smettere di concepire lo spazio sociale in termini newtoniani per cui spazio e tempo sarebbero dei contenitori vuoti e immodificabili all’interno dei quali le cose sono inserite senza che possano interferire e agire su di essi, ma al contrario passare ad una visione post-einsteiniana, ossia tenere in conto che il contenuto modifica la forma e più specificamente i fenomeni modificano il contenitore, la cornice sia materiale che simbolica di questi fenomeni. Perciò integrare le storie dei subalterni deve significare riconoscere come questo mette in crisi il discorso storico dominante, e dunque non limitarsi ad integrare i subalterni e le loro storie in una forma storica che per il resto resta essenzialmente la stessa: questo discorso può essere fatto in tutte le scienze sociali, e Chakrabarty lo intendeva così. <br>Un esempio è quello di cosa significa inclusione sociale, in quanto far si che alcuni gruppi subalterni acquisiscano realmente autonomia e indipendenza dopo la fine della loro subalternità istituzionale può essere fatto in due modi: il primo è che si pensa che la società esistente debba includerli così come è, ossia la società rimane identica ma nelle caselline vuote in cui prima stavano solo non-subalterni ora ci saranno anche i subalterni. Questo significa interpretare la struttura sociale, le caselline, come qualcosa di neutrale, cosa che Chakrabarty e altri mettono in dubbio, ossia non è vero che una società costruita per funzionare in un certo modo e per una certa categoria sociale (solo bianchi o solo uomini ad esempio) sia neutrale, ma piuttosto il fatto che questi soggetti fossero gli unici ad occupare tali spazi ha influenzato gli spazi stessi, e quindi perciò per renderli veramente inclusivi serve ripensare l’intera struttura sociale (nella questione della disabilità un conto è aggiungere rampe dappertutto e un altro è pensare un mondo con meno gradini). <br>Il punto è che se si pensa che queste strutture sociali così come queste metodologie scientifiche siano neutrali, queste forme di inclusione necessariamente creano minoranze in quanto non arrivano mai ad includere alla pari perché continuano ad essere pensate per un certo gruppo.<br><br>Guha, nel saggio in questione, racconta la ribellione dei santal del 1855 per iscrivere la coscienza degli insorti tra i principali elementi della narrazione di una insurrezione, ossia Guha vuole caratterizzare tale insurrezione in modo politico, cosciente e organizzato e non come semplice esplosione emotiva senza progetto o organizzazione politica. Infatti caratterizzare il subalterno come soggetto senza coscienza e senza capacità di determinare ciò che è bene per lui è condizione di possibilità del fatto che ci sia qualcuno che lo guida. <br><br>Però Chakrabarty problematizza anche la lettura di Guha individuando come punto cruciale della sua lettura l’espressione “logica stessa di quella coscienza”: infatti a Chakrabarty sembra che Guha stia rendendo il subalterno come soggetto della sua stessa storia anche quando nella storia dei subalterni stessi non è così, perché il soggetto nel caso dell’insurrezione in questione è il dio che ispira e guida i contadini alla ribellione. Questo è problematico non perché la traduzione non vada fatta o sia sbagliata (ossia è chiaro che ci sono molti modi per rendere conto del perché un gruppo debba riferire la propria a un dio e non a se stesso), ma perché anche per Guha è impossibile concedere al dio il ruolo attivo che gli viene attribuio nelle narrazioni santal in quanto una strategia narrativa sostenibile razionalmente nei termini della concezione moderna di ciò che costituisce la vita pubblica non può fondarsi su una relazione che riconosce al divino e al soprannaturale la possibilità di agire in prima persona nelle faccende del mondo. Infatti il punto è che permettere a un dio di agire realmente negli eventi storici equivarrebbe a disconoscere le regole della prova che assicurano al discorso della storia le procedure necessarie per risolvere le controversie sul passato. Dunque la posizione di Guha nei confronti dell’interpretazione dei santal è che l’insurrezione vada spiegata nei termini di una coscienza religiosa che è a sua volta da leggere - ripendendo un punto di vista marxiano e feuerbachiano - come una dimostrazione di massa di un’auto-alienazione che spinge i ribelli a considerare il proprio progetto come basato su una volontà diversa dalla loro. Nonostante ciò Chakrabarty riconosce la frizione dovuta al fatto che nonostante tutto lo storico non può utilizzare il soprannaturale per descrivere o spiegare un evento.<br>Chakrabarty dunque afferma che la narrazione storiografica non è l'unico modo di ricordare il passato. Nel saggio di Guha la resistenza che la “prova storica” oppone all’interpretazione del passato da parte dello storico produce passati minori o subalterni nel corso del processo stesso di tessitura delle narrazioni storiche moderne: infatti realizzando le storie delle minoranze all’interno del progetto democratico di inclusione di tutti i gruppi e i popoli nella corrente principale della storia, finiamo per ascoltare e antropologizzare i santal allo stesso tempo, ossia produciamo storie “buone”, non sovversive, che si conformano ai protocolli della disciplina. Infine dunque Chakrabarty ha dimostrato come insufficiente l’approccio all’inclusione di popoli e storie nella storia dominante senza modificare strutture sociali e metodologie delle discpline.<br><br>Dunque Chakrabarty sta dicendo che dobbiamo lavorare su entrambi i piani, ossia non si tratta di scegliere se vogliamo scrivere storie rispettose della metodologia storica tradizionale (“buone storie”, p147) oppure rompere con esse e identificare radicalmente i limiti della disciplina e abbandonarla, ma piuttosto propone di fare entrambe le cose ossia:<br>
<br>sia cercare di conoscere e utilizzare il linguaggio della Storia 1 (perchè è necessario conoscere il linguaggio della modernità eurocentrica perché quando si parla o si è in conflitto con elementi della modernità politica eurocentrica è necessario parlare quel linguaggio) 
<br>ma anche restare sull’altro piano, ossia un piano aperto, non mappabile e non definibile del tutto (e dunque anche aperto al futuro) e composto da pratiche e storie subalterne, che eccede quel dialogo condotto nella lingua dello Stato moderno. 
<br>Un esempio pratico di questo muoversi su entrambe le dimensioni è una pratica che era utilizzata dal movimento delle persone razializzate in Francia, ossia chiedere la cittadinanza ma allo stesso tempo chiedere l’abolizione delle frontiere e della cittadinanza nel senso della distinzione tra immigrati regolari e clandestini e tra diritto di restare e obbligo di rimpatrio. Questa pratica non è contraddittoria non solo perché si può parlare di obiettivi minimi e obiettivi massimi, ma anche con gli strumenti di Chakrabarty possiamo dire che chiedere la cittadinanza è parlare la lingua della Storia 1, dello Stato e della cittadinanza e che corrisponde a quella visione dell’inclusività sociale come additiva e che non vuole mettere in questione le strutture sociali esistenti, mentre chiedere l’abolizione della cittadinanza fa riferimento ad una ricerca di nuove forme di intendere, vivere e strutturare gli elementi preesistenti mettendoli in questione (come la democrazia, la cittadinanza, le frontiere). Dunque portare avanti queste due linee in modo contemopraneo non è contraddittorio, ma è un muoversi su due dimensioni: Chakrabarty invita a fare questo processo anche nell’ambito della ricerca e in particolare della ricerca storiografica, oltre che nei movimenti politici come quello dell’esempio. Dunque se ci si ricorda che è possibile stare in diversi rapporti con il passato oltre a quello analitico, ossia che non esiste solo la relazione del comprendere, è possibile per esempio vedere il caso del santal come un esempio o un’ispirazione (come ad esempio il 25 aprile in Italia che è inteso ad esempio nelle piazze non tanto come semplicemente un fatto storico da studiare con il metodo della storia, ma anche come modello ispiratore di qualcosa che esiste oggi: ciò dimostra che fare storia sulla resistenza non è né l’unica cosa da fare né quella più importante da fare; e in effetti in italia la resistenza è stata usata come modello per fare tantissime cose). <br><br>Salvaguardare l’eterogeneità dei momento e dei fenomeni storici significa preservare la differenza: bisogna in un atto storicizzare il momento storico e in un altro non storicizzarlo in modo da entrare in contatto con i molti modi di essere che compongono il nostro presente. Gli archivi insomma ci aiutano a osservare la natura disgiunta (disjoined) del particolare “adesso” in cui ci troviamo, ed è proprio questa la funzione dei passati subalterni: la pluralità del proprio essere è uno degli assunti fondamentali di ogni ermeneutica della comprensione di ciò che appare differente. Dunque da una parte c’è il riconoscimento dei passati e degli esseri umani che hanno fatto parte di essi come oggetto di studio e quindi come qualcosa di differente da cui prendere le distanze per comprenderlo, ma dall’altra li riconosciamo come contemopranei e nostri simili, in cui ciò che conta non è la distanza nel tempo ma cosa ci accomuna, cosa possono dirci e cosa possono significare per noi: per Chakrabarty però questo secondo aspetto è fondamentale anche per il primo, in quanto non scriveremmo storie e non storicizzeremmo se non fossimo in grado anche di riconoscere che cosa ci accomuna con il passato. Chakrabarty afferma infatti che gli storici possono storicizzare il medioevo o l’antichità proprio perché quei mondi non sono mai veramente perduti, ossia ne abitiamo i frammenti anche quando ci consideriamo moderni e secolari. <br>Dunque tornando all’esempio dei santal, Chakrabarty afferma che possiamo porci in relazione con loro o come soggetti moderni per i quali il mondo della vita dei santal è un oggetto dell’analisi e della spiegazione storica, oppure possiamo vedere nel santal qualcuno che può illuminare possibilità inerenti al nostro mondo della vita, ed è solo grazie a questo secondo modo di relazionarci con il passato che siamo in grado di intraprendere anche il primo. Come suggeriva Humboldt nel 1821, l’ermeneutica dello storico deriva da una tacita e accettata premessa di identificazione, che viene poi disconosciuta ponendo la relazione soggetto/oggetto. <br><br>Dunque Chakrabarty sta postulando la pluralità come la normalità della storia, come qualcosa che riguarda sempre ogni momento e che quindi impedisce alla storia di ridursi in qualsiasi momento ad uno: si tratta dunque della più profonda critica anti-hegeliana che si possa fare, in quanto se in Hegel ogni epoca ha uno spirito, ossia ha un senso in sé compiuto, ha un ruolo nella storia unilineare dell’umanità e rella razionalità. L’idea di una pluralità ontologica del tempo e dello spazio ci dice l’opposto, ossia che ogni momento è frammentato, disgiunto da sé stesso in quanto c’è sempre una coesistenza di tempi diversi e di cose che provengono e ci rimandano a tempi diversi e a modi di essere nel mondo diversi. Secondo Chakrabarty, riprendendo Humboldt, proprio questa identificazione con il passato che precede la sua storicizzazione è ciò che ci permette in un secondo momento di prenderne le distanze e osservarlo come oggetto di un’analisi e di un’indagine. In questo modo dunque stiamo anche in qualche modo ribaltando l’idea di una primarietà del rapporto analitico con il passato, perché in questo modo la storia scientifica, la scienza sociale, è qualcosa di secondario e derivato perché è resa possibile dal fatto che in quel passato ci possiamo identificare, che può essere per noi qualcosa di vivo. Dunque proprio questo essere contemporanei con il non contemopraneo, l’essere ancora presente e vivo del passato è ciò che interrompe qualsiasi idea lineare e univoca di storia ma anche mettere al centro della nostra visione del passato non la comprensione ma la pratica intesa come una dimensione che fa parte del nostro agire come collettività prima di far parte di una dimensione analitica (in questo senso dunque la memoria viene prima della storia). <br>14mag<br><br>Chakrabarty parte riprendendo le fila e afferma che la maggior parte degli studiosi che hanno studiato la cosiddetta “storia indiana” erano stati dell’idea che affinché l’India potesse diventare una nazione moderna, dovessero prevalere la scienza moderna e lo Stato moderno (con tutti i suoi aspetti come burocrazia, cittadinanza...), e dunque in modo da raggiungere quei fini che compongono la filosofia politica occidentale e moderna occorreva che la razionalità prevalesse su quanto ancora di irrazionale e superstizioso permaneva in India. Per Chakrabarty lo storicismo è stato uno dei principali alleati di questa concezione, e dunque la domanda che si pone è come può la storia intesa come disciplina razionale-secolare comprendere e rappresentare tipi di pratiche che all’occhio dell’osservatore razionale-secolare sembrano superstiziose? Rimarca in particolare il fatto che tutte le storie e le narrazioni di taglio storicista riguardo l’India sono marcate da una distinzione tra soggetto e oggetto in cui da una parte c’è l’osservatore accademico e dall’altro le persone “supersitiziose” che sono l’oggetto dei suoi studi (questo è vero anche quando l’osservatore è uno dei Subaltern Studies come <a data-href="Ranajit Guha" href="/Filosofia morale/Ranajit Guha.html" class="internal-link" target="_self" rel="noopener">Ranajit Guha</a>). <br><br>Dunque Chakrabarty cerca di mostrare delle ambiguità del concetto di ragione e del modo in cui esso viene applicato all’india postcoloniale. Chakrabarty afferma che la tendenza a considerare la ragione e l’argomentazione razionale come armi della modernità contro la superstizione “premoderna” finisce per sovrastimare il confine tra moderno e premoderno: questo non è dir poco, in quanto l’idea di taglio netto col passato è strettamente connessa ad ogni idea di modernità, e dunque ciò che Chakrabarty sta dicendo è che prendere troppo sul serio la contrapposizione tra ragione e irrazionalità e tra moderno e premoderno ci fa accentuare eccessivamente la distanza tra il moderno e il premoderno. Infatti la ragione si sposa con la logica del pensiero storicista quando la non-ragione viene identificata con l’arretratezza, cosa che causa il considerare i nostri contemporanei “superstiziosi” come esempi di un modello precedente, come incarnazioni umane del principio dell’anacronismo: la persona dotata di coscienza storica vede certe pratiche, uomini o istituzioni come fenomeni che un tempo appartenevano al loro contesto storico e che oggi, nel tempo dell’osservatore, esistono come schegge di quel passato; motivo per cui se tale fenomeno continua a esercitare un influsso sul presente, la persona dotata di coscienza storica lo considera un influsso del passato che causa arretratezza perché appunto viene da un altro tempo (molto spesso una forma di atteggiamento mentale o di sapere viene considerata errata, deformante e premoderna solo perché la identifichiamo come qualcosa di passato e non come causata dalle credenze della tale persona). <br>Per Chakrabarty ogni pratica o fenomeno va compreso nel suo contesto, cosa che non è possibile fare se facciamo solo astrazione e consideriamo alcuni fenomeni come appartenenti al passato perché contraddicono una certa idea di presente per cui tutto quello che non gli corrisponde è appartenente al passato in un’idea di linea tempo univoca. Al contrario bisogna essere in grado di comprendere determinate pratiche che esistono oggi e che hanno un senso oggi per chi le pratica e non sono per forza semplicemente ripetute in maniera inerziale, per cui per Chakrabarty bisogna vedere le cose nel presente intendendo questo presente come fratturato, come irriducibilmente non uno e non come presente in cui ci sono avanzi di passato immaginati come destinati a scomparire. Dunque per Chakrabarty se la coscienza storica e antropologica è considerata come risultato di una prospettiva razionale, essa non permette al soggetto di vedere le discontinuità e le fratture che caratterizzano il suo presente, nel senso che una relazione esclusivamenete analitica con i passati porta a pensare che l’unico modo sensato di interfacciarsi con saperi e pratiche di tali passati sia in maniera appunto analitica e mediata da una coscienza storica e antropologica che oggettiva e distanzia osservatore e oggetto osservato. L’ostacolo per Chakrabarty è l’idea che la dimensione analitica possa fornire una visione del sociale più profonda e accurata di dimensioni vissute o preanalitiche (un esempio di questa idea è la tesi secondo cui H2O sarebbe non diverso ma più vero di water o pani).<br><br>Chakrabarty prende in considerazione 3 intellettuali fondamentali nell’ambito del pensiero postcoloniale per identificare delle strategie con cui le scienze sociali cercano di nascondere alla vista la natura frammentaria dell’adesso abitato dal soggetto osservatore:<br>
<br>Jomo Kenyatta

<br>Antropologo africano che ha studiato, da antropologo moderno, alcune pratiche considerate magiche e supersitiziose che però aveva già esperito personalmente attraverso il nonno, praticante kenyota di questi riti magici all’interno della società tradizionale africana e di cui Kenyatta era stato da giovane apprendista. Dunque Kenyatta delle pratiche di cui parla le aveva vissute evidentemente dall’interno, ma è ovvio che quando ne scrive non può raccontarle in quanto ex-apprendista mago di suo nonno, per cui è costretto a prenderne le distanze e a oggettivare questo passato che è pure suo personale, ma anche a cercare di tradurre in termini laici queste pratiche. 
<br>Chakrabarty non sta dicendo che Kenyatta ha sbagliato a oggettivare le pratiche del nonno, ma sta facendo notare che il tentativo di traduzione in termini razionali e disincantati le pratiche che Kenyatta stesso aveva esperito è importantissimo ma è solo una delle cose che si possono fare, in quanto è anche possibile mantenere quella relazione vissuta e cercare di far emergere il fatto che esistono altre relazioni possibili con questo passato all’interno della scrittura storica per manifestarne i limiti.


<br>Anthony Appiah

<br>Filosofo che cita una pratica, condotta anche dal padre, per cui quando un uomo apre una bottiglia di gin ne versa un po’ per terra e chiede agli antenati di berne un poco e di proteggere la famiglia (nel caso di Appiah si parla dell’Africa occidentale ma si tratta di una pratica antichissima di cui le prime testimonianze sono della Creta minoica pre-greca). Chakrabarty dunque fa notare che Appiah era abituato a vedere questo rito perché il padre lo praticava (essendo una pratica degli asante), e anche che Appiah era un intellettuale pienamente moderno e formato in Occidente: dunque il conflitto fra questi due modi di esperire questa pratica comporta che nel testo di Appiah il senso di vivere in un luogo in cui si praticano certe usanze è trasformato in un’affermazione da antropologo, ossia Appiah cerca di giustificare e di tradurre laicamente e in modo disincantato questa pratica.
<br>Per Chakrabarty grazie alla parola credenza Appiah e il padre vengono estratti dalle relazioni vissute e preanalitiche per essere inseriti nella relazione oggettivante delle scienze sociali in cui il figlio e il padre si fronteggiano come soggetto e oggetto.


<br>D.D. Kosambi

<br>Storico indiano che ha provato a scrivere una storia dell’India partendo dalle usanze materiali della vita quotidiana: in particolare nel passaggio Kosambi rifletteva sul significato storico di un oggetto che si trova in tutte le cucine dell’Asia meridionale. Kosambi si stupiva del fatto che un oggetto all’apparenza tanto antico potesse trovarsi nello stesso spazio occupato anche dal fornello elettrico, simbolo attendibile della modernizzazione indiana negli anni Cinquanta del Novecento, e riporta che erano nati dei “rituali” intorno a tale oggetto a cui prendevano parte le donne e i bambini delle famiglie braminiche (ossia una classe media istruita) come quella di Kosambi stesso.
<br>Kosambi sta parlando di qualcosa che vede nel presente della sua stessa famiglia e non di una pratica morta: Chakrabarty afferma che si tratta proprio di quello che lui chiama nodo temporale, ossia l’idea che ogni presente sia fatto di temporalità diverse che si intrecciano e coesistono.


<br><br> p.319 Dopo aver analizzato questi tre casi prosegue e afferma che contro l’idea di una frammentarietà del presente agisce l’uso del senso dell’anacronismo al fine di trasformare oggetti, istituzioni e pratiche con cui intratteniamo relazioni vissute in altrettanti residui di tempi passati e dunque la capacità di considerare il passato come autenticamente morto, come separato dal tempo dell’osservatore. Si chiede dunque perché l’anacronismo, inteso come tendenza a vedere parti del nostro presente come oggetti passati, è considerato produttivo. <br>
<br>Chakrabarty fa riferimento a <a data-href="Locke" href="/Storia della filosofia moderna I/Locke.html" class="internal-link" target="_self" rel="noopener">Locke</a> e al suo primo trattato sul governo, in cui si dice che la libertà politica coincide con la libertà dal passato, e cioè che la libertà politica significa liberarsi dalla tradizione e da ciò che si è ricevuto in modo analogo a come si esce dalla casa dei genitori e si acquista la libertà dall’autorità familiare. Questo paragone fa riferimento alla celebre definizione di illuminismo di <a data-href="Kant" href="/Storia della filosofia moderna I/Kant.html" class="internal-link" target="_self" rel="noopener">Kant</a> per cui l’illuminismo è l’uscita dell’uomo dallo stato di minorità, e dunque che un essere umano individuato come premoderno e irrazionale viene caratterizzato, all’interno del pensiero politico moderno, come in stato di minorità (Locke non nasconde la sua idea secondo cui ci sono numerose analogie fra i bambini e quelli che lui chiamava i “selvaggi”): ancora Gramsci in pieno 900 diceva che i colonialisti descrivevano i popoli non europei come popoli “perennemente in culla” tale per cui avevano bisogno di tutela. Infine dunque il moderno (che di fatto è l’europeo e l’occidentale) è colui che può conseguire la libertà dal passato liberandosi degli usi e dalle tradizioni del passato ma fondando la propria libertà sulla ragione (che è ciò che dice Kant, che afferma che si può essere o determinati dalla natura o dalla ragione, nel primo caso si è arretrati, primitivi e premoderni, nel secondo si è razionali, liberi e moderni). Dunque Chakrabarty fa notare come la ragione può emancipare dal passato perché è considerata come qualcosa che sta fuori dalla storia e a cui si può attingere in ogni momento (perché se fosse all’interno della storia sarebbe solo un altro passato).
<br>Invece nella storiografia marxista il passato è visto sia come una risorsa che come un limite (Marx scrive “La tradizione di tutte le generazioni scomparse pesa come un incubo sul cervello dei viventi”) in quanto da una parte, il rivoluzionario che sta in ogni individuo moderno desidera eccedere e interrompere il passato, desidera creare “qualcosa che non è mai esistito”, ma tuttavia il nuovo può essere immaginato ed espresso solo attraverso un linguaggio composto di linguaggi già disponibili. Il giacobinismo, che inventa molte cose della modernità europea, lo fa parlando un linguaggio molto vecchio e legato all’antichità romana. Se dunque in <a data-href="Locke" href="/Storia della filosofia moderna I/Locke.html" class="internal-link" target="_self" rel="noopener">Locke</a> la rottura è l’atto stesso fondativo della modernità, già in Marx c’è una problematizzazione e una incertezza in questa rottura, che però è produttiva in quanto parlando linguaggi passati si può sia riportare in vita cose passate che inventare davvero cose nuove.
<br>Chakrabarty cita due posizioni del dibattito in India sul sistema delle caste, entrambe contrarie al sistema, una quella di Gandhi e l’altra quella di Ambedkar (padre della padre indiano e leader della casta degli intoccabili): Chakrabarty fa notare come entrambe queste posizioni hanno riprodotto alcuni elementi sia della posizione lockiana che quella marxiana. Entrambi infatti ritenevano che il perseguimento della giustizia sociale avrebbe creato possibilità non soggette al passato, ossia avrebbe superato le caste. Sia in <a data-tooltip-position="top" aria-label="Frantz Fanon" data-href="Frantz Fanon" href="/Filosofia morale/Frantz Fanon.html" class="internal-link" target="_self" rel="noopener">Fanon</a> che in <a data-tooltip-position="top" aria-label="Amilcar Cabral" data-href="Amilcar Cabral" href="/Filosofia morale/Amilcar Cabral.html" class="internal-link" target="_self" rel="noopener">Cabral</a> c’era questa idea di un rapporto libero col passato, sia precoloniale indigeno che quello coloniale europeo: non si tratta di liberarsi dal passato come suggeriva Locke, ma neanche di conservare tutto il passato (che sarebbe quello che <a data-tooltip-position="top" aria-label="Edward Said" data-href="Edward Said" href="/Filosofia morale/Edward Said.html" class="internal-link" target="_self" rel="noopener">Said</a> definiva nativismo), si tratta invece di selezionare, e proprio questa possibilità di scegliere che cosa mantenere del passato perché progressivo significa che siamo liberi rispetto ad esso. Questo si applica ovviamente sia al lascito coloniale che a quello indigeno, e dunque nel caso di Gandhi e di Ambedkar come non erano costretti a mantenere le leggi del Raj britannico ma non era un problema mantenerne alcune se considerate utili, analogamente si mantiene la propria tradizione induista ma è possibile abbandonare alcuni aspetti della tradizione che appaiono dannosi o retrivi (come le caste).
<br>Questo dunque non fa esplodere il discorso nel postmodernismo puro, che Chakrabarty stesso criticava, perché stiamo dicendo che esistono tantissime linee reali dal passato che sopravvivono nel presente, e cosa portare avanti è sempre frutto di una presa di posizione che dipende da un certo presente e da come si sta in tale presente. <br><br>Chakrabarty descrive le due posizioni che stanno in entrambi gli autori nei termini di storicsmo vs decisionismo:<br>
<br>storicismo

<br>l’idea che per comprendere i fenomeni dobbiamo conoscerne la storia e il processo di sviluppo mediante il quale sono diventati ciò che sono


<br>decisionismo

<br>l’idea che si può parlare del futuro e del passato come se entrambi fossero il campo di scelte o decisioni concrete e di valore, dove il passato non obbliga in nessun modo e dove non ci sono leggi storiche
<br>il fatto di dire che siamo liberi di determinare il percorso della nostra società nel futuro a prescindere dal passato, non significa che dobbiamo fare come Locke e buttare via tutto il passato, ma significa agire liberamente rispetto a questi passati e di mantenere e recuperare ciò che viene considerato utili per la costruzione del futuro desiderato


<br>Queste due posizoni non sono per il soggetto della modernità politica due scelte mutualmente alternative, in quanto ad esempio Ambedkar combinava un atteggiamento decisionista verso il passato con la concezione moderna per cui la storia, come disciplina, deve occuparsi innanzitutto di spiegare i processi e le cause del mutamento sociale. Il punto è che fino a quando lo storicismo sta al suo posto, il compito di concettualizzare la natura della modernità politica nell'India coloniale e postcoloniale ci confonde. Il contadino nelle vesti di cittadino continua ad apparire come il residuo di un altro tempo, anche se sappiamo che appartiene pienamente al medesimo presente occupato dal cittadino moderno: la sfida è di riconcettualizzare il presente e superare lo storicismo, ossia disimparare a pensare la storia come un processo di sviluppo in cui ciò che è possibile si attualizza tendendo a un solo futuro, e dunque imparare a pensare il presentecome irriducibilmente non-uno. Chakrabarty dunque vuole affermare che è impossibile utilizzare un principio totalizzante per riassumere un presente, e allo stesso modo i futuri: infatti i passati penetrano nel presente (l’arcaico nel moderno) non come residuo di un altro tempo ma come qualcosa che costituisce il presente.<br>Sembra ovvio che questa natura “costantemente frammentaria” e irriducibilmente plurale dell’“adesso” costituisce un problema per una scienza sociale che immagina il futuro dell’umanità come un progetto in cui la ragione si realizza in una forma o in un’altra, tanto che alcune pratiche che non approviamo ci sembrano supersitiziose o premoderne anche il quando il soggetto che svolge la ricerca ha vissuto personalmente una relazione quotidiana con le stesse pratiche (i 3 casi precedenti): dunque in questo senso la ragione è un principio totalizzante che annulla ogni relazione dello scienziato sociale con il mondo che non sia quella analitica, cosa che per Chakrabarty non solo è sbagliato ma è anche controproducente in quanto limita la conoscenza del mondo. Dunque nonostante l’atteggiamento scientifico e la coscienza della modernità abbiano delle funzioni, ciò non implica che sia l’unico modo con cui possiamo e dobbiamo stare in relazione con il mondo.<br>Dunque Provincializzare l’Europa significa cercare di mantenere in uno stato di tensione permanente un dialogo tra due punti di vista contraddittori, ossia:<br>
<br>la narrazione, indispensabile e universale, del capitale (Storia 1) che permette di criticare l’imperialismo capitalistico 
<br>la riflessione sui diversi modi di essere uomini, le lotte che – a contatto con il capitale – diventano la Storia 2 che, nella pratica, modifica e interrompe continuamente le tendenze totalizzanti della Storia 1
]]></description><link>Filosofia morale/Dipesh Chakrabarty.html</link><guid isPermaLink="false">Filosofia morale/Dipesh Chakrabarty.md</guid><pubDate>Wed, 22 May 2024 14:03:23 GMT</pubDate></item><item><title><![CDATA[Edward Said]]></title><description><![CDATA[ 
 <br><br>Said nasce a Gerusalemme nel 1935 da una famiglia palestinese ma di religione cristiana e in particolare protestante (fa parte dunque di una minoranza nella minoranza) nell’allora mandato britannico della Palestina. A causa della guerra del 1948 (la nakba), Said vive in Egitto dove studia, e poi si trasferisce negli Stati Uniti: qui si laurea a Princeton, ottiene poi un dottorato in letteratura inglese ad Harvard e infine inizia a insegnare alla Columbia (New York). Morirà nel 2003 a sessantatré anni.<br>Said è studioso di letteratura, e questo è fondamentale perché le sue opere partono sempre da un’analisi condotta con oggetto il canone letterario.<br>Said è considerato tra i fondatori degli studi postcoloniali, movimento inizialmente mosso da intellettuali originari del terzo mondo ma che lavorano nelle università occidentali e che ha avuto il merito di riformare una lunga serie di curricula di studio di una parte importante dell’Occidente, ma che comunque è stato composto da strati privilegiati della popolazione del terzo mondo e ex-colonizzata. Said in particolare tuttavia non è la figura dell’intellettuale polveroso chiuso nei suoi studi, in quanto si è occupato in prima persona della causa palestinese (è stato membro del Consiglio Nazionale Palestinese per diversi anni) e anche come critico della politica estera statunitense (riguardo le guerre del golfo). Pur dunque essendo, a differenza di <a data-href="Frantz Fanon" href="/Filosofia morale/Frantz Fanon.html" class="internal-link" target="_self" rel="noopener">Frantz Fanon</a>, un accademico nel senso pieno, non era qualcuno che stava fuori da ciò che succede ma anzi tenta di intervenire in ciò che succede.<br><br>Orientalismo, opera uscita nel 1978 ma scritto fra il ‘75 e il ‘76, e si tratta di un tentativo di ricostruire come si è costituita storicamente l’immagine stereotipata dell’Oriente da parte nella cultura occidentale. Il concetto di “orientalismo” rimanda alla terminologia accademica occidentali degli studi orientali, ma anche ai rimandi di questa dimensione nel senso comune, al di là della costruzione scientifica. Gramsci interpretava il senso comune - non solo - come deposito di concezioni scientifiche anche precedenti rispetto a quelle occidentali, come uno spazio dove sedimentano credenze e convinzioni di diversi periodi storici, in cui dunque convivono diverse temporalità. La tradizione dunque a cui Said si riferisce è quella che identifica l’Occidente come opposto ad un Oriente concepito come un blocco unico che va dalla Turchia fino al Giappone, contrapponendo questi due concetti in variati modi, a partire da quello razionalità-irrazionalità. Said in particolare definisce l’orientalismo come un complesso culturale molto vasto che ha prodotto un concetto reale di Oriente, che è reale perchè si è sovrapposto a ciò che sottosta al concetto di oriente nel mondo reale in quanto ha avuto un ruolo storico nell’esperienza europea di quelle regioni: in altre parole, il motivo per cui l’oriente inventato dall’orientalismo non è puramente immaginario sta specificamente nella colonizzazione.<br><br>Nel testo Said specifica che: <br>
<br>La prima accezione del termine orientalismo è di natura accademica, nel senso che orientalistica è l’insieme di quelle discipline che studiano i costumi o la letteratura o la storia dei popoli orientali, e dunque orientalista è chi pratica quelle discipline. Oggi si preferiscono espressioni come studi orientali o area studies perché meno legati all’atteggiamento di superiorità dell’imperialismo europeo, ma la forma e il contenuto rimane lo stesso
<br>La seconda accezione invece testimonia il fatto che esiste un passaggio dall’orientalismo inteso come disciplina accademica, al di fuori, influenzando altri campi della cultura (poesia, letteratura, filosofia) ma anche chi fa uso pratico di quelle conoscenze, come funzionari e amministratori coloniali
<br>La terza accezione dunque ha un referente più concreto e storicamente localizzato: l’orientalismo può essere inteso come l’insieme delle istituzioni create dall’Occidente al fine di gestire le proprie relazioni con l’Oriente, relazioni basate non solo su rapporti di forza economici, politici e militari, ma anche su fattori culturali (elemento che poi Said approfondirà in Cultura e imperialismo) intesi come insieme di nozioni veritiere o fittizie sull’Oriente.
<br>Orientalismo è un libro profondamente influenzato da Focault (mentre Cultura e imperialismo è influenzato fortemente dal pensiero di Gramsci): quando si parla di discorso si parla di qualcosa che è una pratica in qualche modo più teorica di azioni pratiche come quelle violente, ma ciononostante si tratta di un atto concreto che ha degli effetti concreti di potere in quanto delimita ciò che può essere detto e ciò che non può essere detto all’interno di quel medesimo discorso. L’orientalismo è presentato da Said in questi termini focaultiani, implicando che cosa si può dire e che cosa non si può dire dell’Oriente (il discorso è dunque impostato e costruito in una determinata maniera che esclude che determinate cose all’interno del discorso stesso).<br>Una relazione che sul piano epistemico (della consocenza) è asimmetrica implica non soltanto che ci sia una conoscenza asimmetrica per cui l’Occidente si costruisce rappresentando e definendo l’Oriente, ma implica anche una produzione di determinate immagini che in qualche modo costruisce i popoli dell’oriente reale come soggetti nei termini di un effetto di potere - perché questo avvenga ovviamente deve esistere anche un potere effettivo, un dominio come quello coloniale. Gli stereotipi di per sé non costituiscono forme di razzismo, la differenza la fa la dimensione storica nel senso che gli effettivi rapporti di potere vengono praticati e si realizzano storicamente. Said concentra l’attenzione sul discorso e dunque a volte rischia di identificare il grosso degli effetti di potere sulla dimensione discorsiva, che ha sì una rilevanza ma non maggioritaria rispetto a quella storica e concreta che <a data-tooltip-position="top" aria-label="Frantz Fanon" data-href="Frantz Fanon" href="/Filosofia morale/Frantz Fanon.html" class="internal-link" target="_self" rel="noopener">Fanon</a> evidenzia chiaramente.<br><br>Dunque per Said è chiaro che le costituzioni di Occidente e di Oriente sono di natura storica e politica: gli stereotipi legati ai concetti di Occidente e Oriente sono spesso gli stessi che sono legati ai concetti di uomo e di donna, e questo mostra che ciò che li tiene insieme è un’interesse materiale di mantenere certi rapporti di potere. <br><br>Quando parliamo di Oriente e di Occidente non si parla di aree reali, ma di aree che si cerca di concretizzare ma che originano in una dimensione più simbolica e immaginaria, legata a discorsi mossi da interessi storici specifici. Proprio per questo motivo i confini di queste aree sono mobili lungo la storia: la Russia ad esempio nel corso dei secoli si è mossa ripetutamente fra Occidente e Oriente dal punto di vista degli europei, in base agli interessi specifici del momento storico. <br>In questo senso si può annoverare anche l’idea di alcuni storici ed economisti neoliberali che cercarono di spiegare il nazismo come un’idea orientale di despotismo orientale - contrapposta alla democrazia occidentale - che si sarebbe introdotta in Germania attraverso la Russia bolscevica: in questo senso il confine dell’Oriente si troverebbe addirittura fra Francia e Germania. Un altro esempio è quello di un’economista neoliberale secondo cui le idee collettiviste della Francia sono derivate dall’Oriente, limitando così il concetto di Occidente solo a Regno Unito e Stati Uniti.<br><br>Orientalismo riceve tantissime critiche, e da molte di queste critiche nascerà poi Cultura e imperialismo, testo con cui Said in parte risponde e in parte accetta le critiche mosse a Orientalismo. Aijaz Ahmad, pensatore marxista indiano e come Said vissuto negli USA, muove critiche molto forti a Orientalismo:<br>
<br>Ahmad mette in luce come Said abbia criticato l’orientalismo - dicendo come esso abbia creato una rappresentazione dell’Oriente basata su uno squilibrio di potere per cui l’Occidente ha sempre potuto rappresentare l’Oriente come voleva - ma citando sempre orientalisti (e mai ex-colonizzati). ossia autori che hanno effettivamente effettuato questa operazione di costruzione dell’orientalismo, creando dunque l’illusione che altre voci non ci fossero. 

<br>Ciò è problematico sia perché queste voci c’erano (Fanon ne è un esempio), ma anche perché Said in qualche modo rischia di riprodurre in qualche modo lo schema dell’orientalismo: rischia cioè di continuare a parlare esclusivamente delle rappresentazioni europee dell’Oriente piuttosto che andare a vedere i tentativi dei popoli o dei singoli individui che compongono il referente reale dell’Oriente per invece rappresentare sé stessi.
<br>La questione è problematica anche perché in Said sembra quasi che l’orientalismo abbia avuto così tanto successo che nessuno è mai riuscito a offrire una rappresentazione di questi luoghi e di questi popoli come se questi popoli non avessero capacità di agire e di rappresentare sé stessi e dunque la rappresentazione che si dà di essi o è vera o si è inverata. Questo diventa ancora più problematici quando si fa riferimento a ciò che affermava che <a data-tooltip-position="top" aria-label="Amilcar Cabral" data-href="Amilcar Cabral" href="/Filosofia morale/Amilcar Cabral.html" class="internal-link" target="_self" rel="noopener">Cabral</a>, ossia che la resistenza non può essere spezzata, e che finché c’è dominio coloniale non può che esserci resistenza (che è anche resistenza culturale); ma anche a ciò che scriveva Fanon, ossia che la violenza che si concentra nel governo della colonia non si disperde ma finisce per canalizzarsi nella lotta di liberazione.
<br>Said darà ragione a questa obiezione nel terzo capitolo di Cultura e imperialismo, interamente dedicato alla resistenza: effettivamente la rappresentazione di Orientalismo non dà voce ai popoli colonizzati ma solamente agli orientalisti.


<br>Ahmed nota inoltre che Said parla di Occidente e di Europa in modo monolitico, come qualcosa di fissato e sempre identico a sé stesso, che ha sempre avuto un’essenza e un progetto. Secondo Ahmed Said parla dell’Europa come produttrice di conoscenza e dell’Oriente come oggetto di tale conoscenza, quasi ponendo una stabile identità soggetto-oggetto fra i due concetti: dunque per Ahmed se Said accusa giustamente gli orientalisti di essenzializzare l’Oriente, egli stesso però essenzializza l’Occidente allo stesso modo.

<br>Il problema dunque è che non soltanto Occidente e Oriente vengono di fatto mantenuti come essenze pur avendoli problematizzati, ma c’è un problema anche dal punto di vista temporale: Said parte da Erodoto e Eschilo (la tragedia i persiani) per parlare di orientalismo, il che è corretto in quanto l’immaginario delle guerre persiane è stato riattivato dagli orientalisti, ma è totalmente scorretto dire che in Erodoto c’era già contenuto l’orientalismo che troviamo in Kissinger. 
<br>L’idea di Occidente che parte dalla polis e arriva a Washington è un’invenzione recente, non c’è alcuna continuità reale fra i due poli: la mappa civilizzazionale e l’immaginazione geografica dell’antichità erano infatti fondamentalmente diversi da quelli fabbricati nell’Europa post-rinascimentali, e dunque il fatto che Omero o Eschilo avessero da dire rispetto ai Persiani o all’Asia non è affatto un riflesso di Occidente e di Europa come entità civilizzazionale in un senso moderno, e allo stesso modo nessun discorso moderno può essere fatto risalire a quell’origine. In Said c’è il rischio di rinforzare questa invenzione e di riprodurre ciò che critica. 


<br>Ahmed infine fa notare che storicamente ci sono stati ogni sorta di processi di distinzione epistemologica e ontologica - connessi con classe, genere, etnicità, religione, xenofobia - che hanno agito in ogni società  umana, sia europee che non europee, ma ciò che ha dato alle forme europee di questi pregiudizi la loro speciale forza nella storia è il potere del capitalismo coloniale.
<br>13 marzo<br><br>Cultura e imperialismo cerca di superare Orientalismo, di dare nuovo rilievo a come i popoli colonizzati mostrano di essere capaci di autorappresentarsi e anche di contestare l’autorità dell’impero (sia culturalmente che politicamente), e anche di porsi sul piano della cultura e di dibattere su tale piano. Said afferma che in Orientalismo non aveva affrontato la reazione dei popoli indigeni al dominio occidentale, che sarebbe poi culminata nei movimenti di decolonizzazione, sia armati (Irlanda, Algeria) ma anche culturali.<br>Fin dall’introduzione è chiaro che, nonostante sia passato molto tempo, ci sono delle evidenti assonanze fra Said e Fanon: la contrapposizione noi-loro, la stereotipizzazione di alcuni tratti degli indigeni, la dominazione violenta...<br><br><br>Se in Orientalismo il focus era sulla letteratura e Said analizzava tanti testi diversi, in Cultura e imperialismo è centrale il romanzo, perché dal 700 fino al 900 si è assistito ad una fioritura del romanzo come forma espressiva della cultura europea, e per Said è nel romanzo che troviamo più riscontrabili gli elementi che chiariscono il nesso fra la dimensione culturale e quella imperiale nel suo senso più politico. <br><br>A differenza di <a data-tooltip-position="top" aria-label="Frantz Fanon" data-href="Frantz Fanon" href="/Filosofia morale/Frantz Fanon.html" class="internal-link" target="_self" rel="noopener">Fanon</a>, Said dà un’importanza ancora maggiore alla cultura, vedendola non solo come correlata alla dimensione concreta politica/economica/sociale, ma anche come causale sulla concretezza nella misura in cui rivela e influenza gli immaginari e le idee in cui gli imperi nascono e si mantengono. Se <a data-tooltip-position="top" aria-label="Frantz Fanon" data-href="Frantz Fanon" href="/Filosofia morale/Frantz Fanon.html" class="internal-link" target="_self" rel="noopener">Fanon</a> diceva che in colonia struttura e sovrastruttura sono quasi coincidenti (nel senso che la cultura segue in forma dinamica e molto da vicino gli avvenimenti della lotta di liberazione), in Said l’articolazione fra struttura e sovrastruttura è più complessa: l’identità storica di un popolo è affermata attraverso le storie (intese come letteratura e in generale forme di produzione culturale).<br>La cultura per Said è infatti inizialmente una specie di serbatoio di tutto ciò che una determinata società ha compreso e pensato; tuttavia con il tempo tende ad essere associata alla nazione o allo stato, diventando così ciò che differenzia noi da loro (spesso con un certo grado di xenofobia). Dunque la cultura diventa così una fonte di identità, che spesso - soprattuto nelle ex-colonie - produce fondamentalismi di tipo reliogioso o nazionalista; la cultura è vista come un campo di forze, un campo di battaglia che è estremamente variegato e strettaemente legato alla realtà terrena, politica e socile in cui viene prodotta. Said rifiuta interamente quella visione della cultura come frutto di un genio scollegata dalla realtà materiale e sociale del mondo in cui vive e che è stata ed è ancora molto viva, anche perché impedisce di vedere le violenze connaturate all’imperialismo e il modo in cui la dimensione culturale le ha favorite e rese possibili. <br>Said non vuole individuare le opere letterarie che hanno in qualche modo supportato o riprodotto le idee colonialiste e imperaliste e poi bandirle o distruggerle: egli riconosce il valore di tali opere in quanto opere artistiche, e afferma che è necessario comprendere tali opere nella loro complessità e dunque continuare a leggerle e ad apprezzarlesenza però far finta che esse siano scollegate dalla realtà.<br><br>Said mette in luce il fatto che, nonostante il periodo storico del colonialismo sia terminato, quel processo e quell’ideologia ha ancora numerosi strascichi culturali e materiali sul tempo contemporaneo, tanto che si può parlare di postcolonialismo, ossia di un periodo successivo ma in continuità con il colonialismo: qualsiasi persona che viva nei paesi ex-colonizzati o ex-colonizzatori è in qualche modo toccato dal passato imperialista.<br>Said parlerà nel testo degli imperi coloniali francese, inglese e statunitense: le ragioni di questa scelta sono sia che a suo avviso questi tre imperi hanno una particolare tradizione del romanzo, sia che a differenza di altri imperi come quello ottomano o austroungarico questi sono stati imperi d’oltremare (elemento che ha una grande importanza nella proiezione dell’immaginario delle colonie), e sia infine per una questione di personale situatezza di Said (si tratta infatti dei paesi nella cui orbita è nato, è cresciuto, e vive).<br>18mar<br><br>Said mostra come si configurava il discorso imperiale all’inizio degli anni 90 del Novecento, mostrando come il discorso dell’ingratitudine dell’indigeno verso il colono (che sarebbe stato generoso con lui e lo avrebbe condotto alla civilizzazione) sia ben più antico del colonialismo inglese ma emerga in qualsiasi momento della storia del colonialismo in cui l’indigeno fa qualcosa che non viene approvato dal colono o cerca di ribellarsi: in questo contesto Said introduce il primo testo che tratterà in Cultura e imperialismo, ossia Cuore di tenebra di Joseph Conrad.<br><br>Said mostra come nel periodo coincidente con la guerra delle Falkland (guerra che rievoca l’idea di impero in quanto condotta dall’altra parte del mondo rispetto all’Inghilterra), si rievocano immaginari coloniali e imperiali che erano stati sepolti: di conseguenza Salaman Rushdie, famoso scrittore inglese di origine indiana, afferma che, nel quadro dell’ideologia conservatrice che stava montando in Gran Bretagna (a quell’epoca governava la Tatcher), la guerra imperiale delle Falkland ha favorito questo tipo di immaginari non solo per assonanza ma anche in un quadro di rilegittimazione di questo tipo di intervento. Dunque secondo Rushdie quando sono intraprese queste guerre imperiali molto lontane dai confini, per legittimare la guerra si rievoca un certo immaginario imperiale perché il patrimonio simbolico dato dalla tradizione imperiale precedente è il luogo naturale da cui attingere (anche perché come diceva Said anche se le colonie non ci sono più l’imperialismo ha continuato ad esistere in varie forme).<br><br>Nel testo di Conrad si vedono subito un numero di topoi che ritornano costantemente nella visione europea dell’Africa come terra difficile, da strappare alla natura in quanto ne è ancora rinchiusa e dunque quasi preistorica, in balia della natura. All’interno del libro di Conrad non solo gli africani non parlano quasi mai, forse due volte in tutto il libro, e dunque non hanno voce, ma sono anche rappresentati non solo come preistorici ma anche come fuori dalla razionalità e nell’ambito della pazzia (scivolavamo via come fantasmi, stupiti e segretamente sgomenti, come lo sarebbero degli uomini sani di mente davanti ad uno scoppio di entusiasmo in manicomio). C’è dunque questa catena di significanti che richiamano all’arretratezza sia nella storia che nello sviluppo nel corpo del singolo.<br><br>L’operazione di Said era già stata fatta da Achebe, il più importante scrittore africano moderno (autore de Il crollo, libro letto in tutte le scuole dell’Africa per quanto è importante) che in un articolo del 1977 afferma che Cuore di tenebra di Conrad proietta l’immagine dell’Africa come un altro mondo, un’antitesi dell’Europa e dunque della civiltà. <br><br>Achebe afferma, citando un passo di Conrad, che è evidente che Conrad fosse razzista, e il fatto che questo elemento venga ignorato nelle critiche al suo lavoro mostra come il razzismo bianco in Africa è un modo di pensare così normale che le sue manifestazioni non sono neanche notate. <br>Gli studiosi di Conrad sostengono che nei suoi testi l’Africa sia semplicemente un’ambientazione di sfondo alla vicenda del protagonista: il problema è che è vero che l’Africa è uno solo sfondo dei suoi romanzi, ma si tratta di uno sfondo che elimina l’africano come fattore umano. Ciò che colpisce è che neanche cinquant’anni fa gli studiosi affermavano che in Cuore di tenebra il razzismo non c’entrava nulla, che l’Africa c’entrava a malapena ma che si trattava della storia di un uomo che impazzendo si perdeva e di un altro che andando a cercarlo impazziva anhe lui: solamente per caso era ambientato in Africa. L’invisibilità della componente razzista nel libro dipende dalla lunga abitudine a questi discorsi.<br>Said sottolinea che Conrad prima di fare lo scrittore era un funzionario dell’Impero britannico, e dunque non poteva essere inconsapevole di ciò che stava facendo, in quanto era parte del processo di creazione e di mantenimento dell’impero. Per Said dunque la narrazione europea dell’Africa non può alternative non imperialiste perché la sua stessa esistenza per come è strutturata è fatta per renderle impensabili e indicibili.<br><br>Said parla dello stesso testo una quindicina di anni dopo e avendo letto Achebe, e fa un’operazione interpretativa lavorando sulla contraddizione fra:<br>
<br>il razzismo evidente di Conrad che lo rende incapace di pensare un mondo senza impero (o un mondo in cui l’impero è parte imprescindibile della quotidianità): Conrad aveva evidentemente un’idea dell’impero come imperituro, o meglio l’idea di un mondo impensabile senza l’impero, un mondo imperiale in cui tutto è raccontato dall’Occidente su misura dello stesso Occidente senza incontrare ostacoli
<br>la storicità dell’impero, ossia il fatto che l’impero avvenga nella storia e che dunque possa (e dovrà finire), cosa che per Conrad è evidentemente intollerabile: dal suo testo infatti emerge la possibilità della fine dell’impero, per un verso circostanziando temporalmente la dimensione imperiale e dall’altro esprimendo il terrore per ciò che verrà dopo la decolonizzazione - non per forza in modo conscio 
<br>C’è il tema del terrore della fine dell’impero, di cosa ci sarà dopo e della possibilità che l’impero finisca, ma anche della resistenza antimperiale che ha sempre, come diveva <a data-tooltip-position="top" aria-label="Frantz Fanon" data-href="Frantz Fanon" href="/Filosofia morale/Frantz Fanon.html" class="internal-link" target="_self" rel="noopener">Fanon</a>, instillato una fortissima paranoia e paura nel colono, e in questo caso l’impero britannico stava subendo delle rivolte antimperiali in India. <br>19mar<br><br>Il paragrafo Esperienze discordanti è importante per capire il metodo che Said applica nel testo. <br><br>Said afferma che se le nazionalità vengono prese come essenze (intese come concezioni chiuse) è inevitabile che si arrivi a gerarchizzare il mondo a partire dal proprio principio di nazionalità (ad esempio dal punto di vista culturale per i tedeschi la letteratura tedesca sarebbe la più importante etc): concepire dunque l’esperienza nazionale come completa in sé, separata da ogni altra e dunque comprensibile solo a chi ne fa parte, porta a rimuovere tanto la dimensione storica quanto la dimensione soggettiva, nel senso dell’azione di interpretazione che le persone svolgono verso ciò che significa essere di una certa nazionalità. Infatti se si crede che le persone si formano un concetto della propria esperienza nazionale in modo indipendente da come essi lo facciano, da quali interessi rimuovono e da quali congiunture storiche ospitano e determinano questo processo, si arriva a prendere le nazioni e i principi di nazionalità come se fossero dati da sempre e per sempre una volta per tutte. <br><br>Le implicazioni politiche di questo, come mostrava Fanon, sono lo sciovinismo, l’esclusivismo, la xenofobia... che possono avvenire non solo da parte delle potenze coloniali ma anche all’interno delle singole compagini del terzo mondo (come sottolineava <a data-tooltip-position="top" aria-label="Frantz Fanon" data-href="Frantz Fanon" href="/Filosofia morale/Frantz Fanon.html" class="internal-link" target="_self" rel="noopener">Fanon</a>).<br><br>Per Said dunque nessuno può pretendere di avere lo sguardo di Dio, di vedere il mondo da fuori nel senso di essere un critico della cultura stando fuori da essa: Said riconosce lo stato attuale delle cose e si aspetta di trovare delle espressioni di cultura e di nazionalità che ragionano su se stesse come se fossero essenziali, e il lavoro del critico e sapere che così non sono, tenere questo elemento in considerazione e sapere che questo stesso fatto è determinato storicamente e dunque è necessario interpretarlo. <br><br>Per Said i rapporti tra diverse culture - sopratutto quelle unite dal nesso dell’imperialismo - sono paragonabili perfettamente nei termini di un contrappunto musicale (il contrappunto in musica è una melodia composta da due voci diverse). <br>Dunque è chiaro che il discorso di Said si colloca nella disciplina della letteratura comparata, che nasce nell’800 anche nell’ambito del colonialismo e nell’idea di creare una letteratura mondiale che però veramente mondiale non era, in quanto si pone come obiettivo quello di istituire un canone universale che in realtà finisce per essere universale in ambito solo europeo o addirittura di un solo paese europeo: Said porta invece una lettura totalmente differente rivoluzionando la disciplina.<br><br>Fa esempio della campagna d’egitto in Napoleone: è evidente in storici orientalisti di diversi paesi come Francia e Inghilterra che la concezione orientalista della storia Asia è intesa nel senso che si ritiene che l’asia abbia avuto una storia ma che ad un certo punto si sia fermata: quando gli studiosi europei studiano dunque le aree dell’Asia assumono sempre una realtà sociale immobile da secoli e un passato glorioso e un presente misero. <br>Said confronta la Description de l’Egypte (una serie di pubblicazioni francesi, scritte durante la campagna napoleonica, che descrivevano l’egitto) con un testo di un autore egiziano che vive in prima persona l’invasione napoleonica: abbiamo dunque due diversi punti di vista sullo stesso avvenimento, uno degli studiosi francesi (colonizzatori) e l’altro di un intellettuale colonizzato che assiste alla conquista:<br>
<br>prospettiva francese

<br>si parla solo del passato, e specialmente di quello antico: non solo non si parla dell’Egitto contemopraneo, ma nemmeno si parla del passato ottomano, né di quello arabo.
<br>inoltre i riferimenti culturali e geografici che si danno per inquadrare l’Egitto sono esclusivamente occidentali: si parla di Greci, di Romani (si fa un leggero accenno ai persiani) nient’altro che non sia occidentale
<br>la guerra non appare in questa rappresentazione: non ci sono eserciti, battaglie, appare solo Napoleone ma tutto è idillio e storia passata, e la guerra o la conquista non appare mai
<br>dell’Egitto in quanto Egitto non si impara niente se non di quello di milleottocento anni prima: secondo Said il testo ha lo scopo di razionalizzare l’invasione napoleonica, di normalizzare un’esperienza rovinosa e devastante per gli abitanti dell’Egitto


<br>prospettiva egiziana

<br>nel testo di al-Jabarti le disgrazie e le sofferenze che vengono raccontate sono tanto grandi che addirittura si chiama in causa, citando un passo del Corano, la punizione divina: Jabarti dunque guarda e nota una devastazione enorme, con conseguenze sulla popolazione


<br><br>C’è un’asimmetria impressionante all’interno del rapporto fra cultura e imperialismo: <br>
<br> da una parte l’imperialismo viene visto come la cosa più importante successa nei territori colonizzati (perché prima e dopo non hanno storia), 
<br> ma allo stesso tempo dall’altra parte è la conquista imperialista è vista come un evento marginale per le potenze imperiali e nella metropoli, come eventi quasi di secondo piano
<br>Questo porta al fatto che negli studi storici, antropologici e letterari occidentali l’intera storia del mondo è vista da un punto di vista superiore ma comunque attraverso la lente occidentale, che toglie o restituisce la storia a popoli colonizzati (o excolonizzati) considerati “senza storia”. Facendo riferimento alla prima guerra del golfo, Said parla del fatto che nonostante le colonie nel termine classico non ci sono più, l’imperialismo è assolutamente ancora in vita: da una parte le grandi potenze hanno o sentono di avere ancora il diritto di invadere e intervenire militarmente in altri paesi,e dall’altra c’è ancora un relativismo morale che assegna ad alcuni popoli alcuni diritti e ad altri altri diritti.<br><br>Said mostra che la letteratura comparata non è una disciplina creata da e per le scuole inglesi come viene sempre pensata, ma in realtà nasce in ambito coloniale in India per la pacificazione della popolaizone indiana potenzialmente ribelle, e solo poi esportata in Inghilterra. Dunque Said mostra le importanti origini politiche dei moderni corsi di letteratura delle università inglesi, che risalgono appunto in gran parte al sistema scolastico coloniale imposto ai nativi.<br>Questo che sta mostrando è che l’idea occidentale di letteratuta comparata mostra una certa idea di storia, e di storia della letteratura, di tipo hegeliano: ci sono due tipi di storia, una ideale (quella composta solo dalle tappe “importanti”) e quella reale (che è composta da tutto ciò che effettivamente accade): in questa idea la letteratura occidentale sarebbe in senso egocentrico quella d’importanza universale, nel senso che non è tutta la letteratura ma è quella importante. Questo perchè il punto di vista occidentale è preso come quello universale, come quello sopraelevato e oggettivo (quando non lo è per quanto abbiamo detto prima sulla questoine dell’essenzializzaizone delle culture) che può studiare ogni cosa con un certo sovrano distacco.<br><br>Gramsci cerca di capire perché, dopo la rivoluzione bolscevica in Russia, non è stato possibile esportare la rivoluzione e fare lo stesso ancge negli altri paesi come l’Italia (in cui ci fu il biennio rosso) e in Germania (la rivoluzione spartachista), in cui ci fu una fortissima repressione dei movimento socialisti e comunisti: secondo Gramsci ci sono troppe casematte nella società civile, ossia il consenso non si ribalta da un momento all’altro come poteva avvenire nella russia zarista: non basta prendere il cuore dello stato per appropriarsene, ma al posto di una guerra lampo come quella bolscevica è necessaria una più lenta guerra di posizione in cui prima bisogna conquistare il consenso (l’egemonia culturale) prendendo le casematte della società civile, ossia facendo giornali, prendendo posizioni culturali (nelle università, nella ricerca, nelle radio) e in generale occupando posizioni nella società civile (i circoli arci in toscana sono un esempio).<br>Tutto questo discorso è fatto da Gramsci attraverso la metafora cultura-territorio: Said nota che se Lukacs si concentra sul problema della temporalità, per Gramsci al contrario la storia sociale e la realtà sono comprensibili in termini geografici. Gramsci infatti descrive molto dettagliatamente, nella Questione meridionale, la topografia del Sud, mostrando che nella zona meridionale esiste una contraddizione fra una grande massa di contadini da un lato, e dall’altro alcuni grandi latifondisti e grosse formazioni culturali: questa idea per Said riprende molto il rapporto città campagna che c’è in colonia. Inoltre si ripropone nella lettura di Gramsci quella stessa idea di Fanon secondo la quale il Sud, più povero e ricco di manodopera a basso costo, è molto esposto e quasi soggiogato alle politiche economiche e ai poteri del Nord, ma allo stesso tempo, così come la madrepatria è dipendente dalla colonia, il Nord dipende dal Sud. La stessa analogia si ripropone anche nei discorsi dopo l’unità d’Italia, in cui si parla del Nord come civilizzatore del Sud: questa stessa idea ha molto successo tanto che nel periodo di emigrazione italiana negli USA gli americani iniziano a distinguere tra italiani bianchi e italiani neri, con il discrimne la provenienza geografica interna al paese.<br>Se rispetto all’interdipendenza città/campagna e nord/sud (madrepatria/colonia) Gramsci e Fanon sono d’accordo, rispetto al rapporto tra struttura e sovrastruttura Gramsci si discosta da Fanon, in quanto Gramsci afferma che la cultura non segue immediatamente ciò che accade storicamente nella realtà sociale e nei rapporti economici, ma va molto più lento: questo crea uno iato, e Gramsci pensa questo per spiegare il fallimento del biennio rosso, e spiega perché egli teorizza la necessità di un’egemonia culturale che preceda la presa del potere piena e materiale.<br><br>Secondo Said la nostra capacità di oggi di fare autocritica sull’eurocentrismo, sull’imperialismo e sul neoimperialismo non è totalmente merito nostro, ma è possibile grazie alla resistenza anti-coloniale che ci ha consentito questo spostamento rispetto al nostro punto di vista. Ciò che sta dicendo è che le possibilità della dimensione culturale sono direttamente definite da ciò che è avvenuto nella storia, nel senso che se non ci fosse stata resistenza anticoloniale, oggi non ci sarebbe critica dell’imperialismo e della cultura imperialista.<br>Qualsiasi forma culturale è radicalmente ibrida, bisogna riunire si le varie culture ma anche cultura e dinamiche sociali, e quindi anche le dinamiche geografiche vanno rivalutate<br>20mar<br><br>Mill è stato un filosofo molto importante e noto tra le altre cose per le sue posizoni progressiste e progressive nell’ambito dei diritti individuali, era figlio di una amministratore coloniale dell’impero britannico. Questo è importante perché Mill limita i suoi discorsi filosofici di libertà individuale alla sola Europa, mentre sui popoli non occidentali Mill afferma esplicitamente che non tutti i popoli sono adatti a governarsi autonomamente in quanto non sono in grado di esercitare la libertà e l’autogoverno. In Mill (Principi di economia politica) e in Austen (Mansfield park), le colonie non sono altro che uno strumento utile all’economia dell’occidente: Mill non conisdera le colonie in nessun modo se non come dei luoghi in cui si è deciso di “delocalizzare” la produzione di alcune materie prime (caffè, zucchero, tabacco), mentre in Austen seppur la piantagione ad Antigua sia necessaria al funzionamento della trama, la colonia ha un ruolo estremamente marginale e si parla di Antigua e della sofferenza della vita coloniale solamente in modo superficiale e brevissimo. <br>Said insiste su quanto già con Gramsci aveva iniziato a mostrare, ossia l’interdipendenza tra Nord e Sud (globale nel caso delle colonie, locale nel caso di Gramsci), sottolineando come sia il Nord, la parte forte, la parte colonizzatrice quella che dipende dalla parte colonizzata. Said sottolinea nuovamente il problema della rimozione dello spazio nella letteratura comparata e in generale nella cultura in generale a favore di una dimensione storica appiattita in cui le potenze imperiali stanno all’avanguardia e gli altri in posizioni più arretrate. Said leggerà Jane Austen insieme a <a data-tooltip-position="top" aria-label="Frantz Fanon" data-href="Frantz Fanon" href="/Filosofia morale/Frantz Fanon.html" class="internal-link" target="_self" rel="noopener">Fanon</a> e <a data-tooltip-position="top" aria-label="Amilcar Cabral" data-href="Amilcar Cabral" href="/Filosofia morale/Amilcar Cabral.html" class="internal-link" target="_self" rel="noopener">Cabral</a> (che prende come esempio di scrittori anti-coloniali sempre in un’ottica di lettura contrappuntistica).<br><br>Si parla di una tenuta nella campagna inglese in cui dei nobili e ricchissimi vivono in tranquillità senza lavorare: il loro sotentamento si basa sulla proprietà della terra in cui della gente vive e lavora e che paga loro affitti e tasse. Se da una parte ciò che rende possibile l’esistenza di queste famiglie ricchissime, il lavoro che produce questa ricchezza non viene mai rappresentato, nè in Austen e né nei quadri che raffigurano la campagna inglese: Said fa notare come le condizioni di esistenza di questi luoghi (e anche di questi modi di vita) sono condizioni materiali e storiche che vengono spesso obliterate, in quanto l’intero sistema di valori morali della nobiltà inglese (che è un sistema di valori di classe) è reso possibile come tale da un certo modo di vita (che è quello della gentry inglese), che a sua volta è reso possibile solo dalle colonie: dunque senza colonie non ci sarebbe nemmeno l’identità nazionale inglese come si è strutturata storicamente senza l’impero.<br>Nel romanzo dunque per Said confluiscono tutta una serie di tendenze storiche che vanno ad influire sia sulla forma che sul contenuto: la crescente competizione dello zucchero proveniente dalle colonie inglesi con quello brasiliano o delle Mauritius e soprattutto la decisione dell’impero britannico di aumentare la sua influenza nell’area per via delle ribellioni degli schiavi, confluiscono nel romanzo con ad esempio la subordinazione completa e teorizzata delle colonie alla madrepatria.<br><br>Said fa notare come nel romanzo è pieno di riferimenti ai possedimenti d’oltremare di sir Bertram, che costituiscono la fonte della sua ricchezza e determinano il suo stato sociale. Said svolge la sua analisi a partire dal passo del romanzo che racconta il ritorno di Sir Bertram dai possedimenti coloniali: Said istituisce un paragone fra:<br>
<br>il controllo che il nobile riprende della sua casa e l’ordine che reistituisce dopo essere tornato (il passo delle pagine 195-196)
<br>con una scena non descritta ma dedotta di ciò che Sir Bertram ha fatto in Antigua (nel romanzo non ci sono mai scene ambientate ad Antigua, ma si sa che per tutta la prima parte del romanzo sir Bertram si trova lì a mettere ordine nella piantagione affinché torni produttiva com’era)
<br>L’idea di Said è che la prima scena sia una sorta di doppio dell’altra, invisibile e non raccontata, ma che ci mostra l’idea del potere esercitato - sia economico che politico - in colonia: Said infatti immagina che la scena corrisponda, su diversa scala, a ciò che il personaggio ha fatto in colonia. Si tratta non solo di riordinare ogni cosa, ma anche di eliminare ogni traccia di comportamento frivolo (nel testo ad esempio brucia tutte le riviste Lovers’Vous che trova). Oltre al rapporto di coimplicazione e interdipendenza fra Mansfield park e le piantagioni di zucchero in colonia c’è anche una corrispondenza politica e economica fra l’autorità che sir Bertram svolge come padrone delle piantagioni e quella di capofamiglia nel modello patriarcale della società occidentale: il modello di autorità domestica dunque ha una corrispondenza in quello di autorità politica in colonia; riguardo questo tema si fa riferimento alla Politica di <a data-href="Aristotele" href="/Storia della filosofia antica/Aristotele.html" class="internal-link" target="_self" rel="noopener">Aristotele</a> nel passo in cui parla della famiglia, che viene spiegato attraverso tre relazioni - quella del padre con il figlio, del padre con la moglie, e del padre con gli schiavi - che mettono tutti sotto l’autorità del capofamiglia uomo.<br><br>Infine Said nomina anche altri romanzi inglesi, come Jane Eyre di Charlotte Bronte, in cui la moglie di Sir Rochester è giamaicana, ed è caratterizzata come squilibrata e pazza, tanto che è rinchiusa in soffitta e nel romanzo ha il ruolo di presenza minacciosa. Qui possiamo ricordare i passi di Fanon e anche il fatto che già <a data-href="Locke" href="/Storia della filosofia moderna I/Locke.html" class="internal-link" target="_self" rel="noopener">Locke</a> creava corrispondenze fra bambini, selvaggi e idioti nella comunanza al non aver accesso a ciò che viene considerata una ragione europea pienamente sviluppata. <br><br>Said mostra come con il passare del tempo, e quindi passando da Austen e Bronte a Kipling, Conrad, Haggard, Stevenson, Doyle etc, l’impero costituisce un contesto sempre più fondamentale: non solo nel corso dell’epoca vittoriana la dimensione imperiale guadagna centralità culturale, ma il fatto che ci sia l’allargamento del suffragio (ancora solo maschile) nel Regno Unito fa sì che molte più persone si sentano parte della storia imperiale inglese e parte degli interessi in gioco (la questione imperiale diventa questione di interesse pubblico). Said fa notare che gli scrittori occidentali hanno, fino alla metà del Novecento, scritto esclusivamente per un pubblico occidentale anche quando parlavano di personaggi o di questioni coloniali, e non facevano alcun riferimento, neanche pensato, ad una possibile reazione di chi viveva effettivamente nei territori controllati dalle potenze europee oltremare. <br>Al contrario sappiamo che non è stato così, ossia le popolazioni colonizzate non accettarono mai passivamente il dominio, ed è dunque compito degli studiosi di cogliere ciò che è implicito nei testi di quegli scrittori, di tenere conto anche di ciò che non è contenuto nel testo ma che di fatto è reale (come appunto la questione coloniale all’interno di Mansfield park).<br><br>Said sostiene che senza l’impero non ci sarebbe stato il romanzo europeo per come lo conosciamo: il romanzo è una forma letteraria legata alla società borghese che si sviluppa di fatto contemporaneamente con l’espansione coloniale, tanto che si può dire che il romanzo è il prodotto culturale della società borghese, e dunque secondo Said il romanzo e l’imperialismo sono impensabili l’uno senza l’altro. Said dunque istituisce una connesione tra ciò che è il romanzo (la struttura del romanzo, come funziona un romanzo) e il contesto storico dell’espansione coloniale, ponendo dunque in relazione il tipo di autorità narrativa che ha il punto narrante del testo rispetto al contenuto del romanzo in generale, ossia la comunanza di struttura tra l’autorità del narratore e l’autorità coloniale.<br><br>Secondo Said la capacità di rappresentare e di raffigurare che troviamo nei romanzi realisti come quelli che sta analizzando si rivela non solo strutturata su un sistema di conservazione (in cui i rimandi sono sempre a testi precedenti e danno sempre un’idea di stabilità, in cui lo sfondo non cambia mai), ma il romanzo per la sua struttura basata su un soggetto centrale autorevole inteso come esterno e superiore, è capace di riprodurre attraverso la rappresentazione delle differenze reali in modo da mantenerle (cioè di mantenere subordinati i subordinati).<br>Questo si applica a diversi gruppi che hanno avuto storicamente meno accesso agli strumenti della rappresentazione e della raffigurazione prima di una certa epoca perché si trovavano in una situazione di subordinazione politica.<br>25mar<br><br>
<br>dalla negazione della contemporaneità

<br>Said parla del concetto di “negazione della contemporaneità”, cioè quella tensione dell’intero apparato imperiale europeo di percepire le varie differenze culturali che incontra durante l’espansione imperiale non in termini di spazio ma in termini di tempo, ossia rappresentando i popoli non europei come stadi precedenti dello stesso percorso evolutivo dell’Europa, come se si trovassero tutti su un’unica linea temporale in cui alcuni sono più avanti e altri più indietro: di questo parlerà a lungo <a data-tooltip-position="top" aria-label="Dipesh Chakrabarty" data-href="Dipesh Chakrabarty" href="/Filosofia morale/Dipesh Chakrabarty.html" class="internal-link" target="_self" rel="noopener">Chakrabarty</a>.


<br>alla giustificazione civilizzazionale del colonialismo

<br>Questa idea porta velocemente all’argomento civilizzazionale dietro a cui si giustificano la colonizzazione e l’imperialismo europei: la negazione della contemporaneità è da intendersi come il rifiuto di considerare i popoli non europei come contemporanei, ma leggerli come qualcosa che è rimasto fermo in un passato precedente e che dunque non è ai nostri livelli di sviluppo e di progresso. Nell’ideologia coloniale dunque non c’è solo una discontinuità spaziale, ma anche temporale: è come se si intendessero mondi separati comparabili solo in termini di punti di avanzamento in una immaginaria linea tempo del progresso.


<br>alla formazione dei saperi

<br>Per Said questo modo di concettualizzare lo spazio e il tempo (e in particolare il rapporto tra l’Occidente e il resto del mondo) confluisce fortemente nella formazione di nuovi saperi: c’è un raccordo tra questa idea graduata della differenza (dei diversi stadi evolutivi che esistono contemporaneamente) con le codificazioni delle differenze razziali che si concretizza con la rappresentazione delle differenze razziali concatenati in termini graduali (dalla primitiva alla civilizzata).


<br>Inoltre Said mostra che alcuni saperi dei popoli colonizzati vengono appropriati dai colonizzatori all’interno del sistema dei saperi occidentale, e in altri casi alcuni saperi vengono utilizzati come amministrativamente validi per la dominazione: quest’ultima parte ha delle implicazioni perché spesso questa parte di saperi che viene assorbita è intesa come la intera cultura del popolo dominato, ossia la visione di un ristretto gruppo della popolazione venissa imposta al resto della popolazione.<br><br>Infine Said aggiunge l’elemento della globalità a questo rapporto tra Occidente e resto del mondo: mostra infatti la tendenza universalizzante del sapere in chiave eurocentrica, ossia che il discorso culturale europeo si autorappresenta universale quando in ogni altro caso il sapere si pensa come particolarista. <br>Questa idea non è nuova del colonialismo europeo, ma si ritrova in molti grandi imperi della storia, tra cui quello persiano e quello romano: tutti gli imperi tendono a percepirsi come universali e universalizzanti, in quanto consiste nella unificazione per sottomissione di popoli diversi: la differenza è che in questo caso la globalità è effettiva, ossia c’è una corrispondenza tra la tendenza universalizzante e l’estensione geografica che mira a costituire effettivamente una globalità continua. <br><br>Said mostra che l’ideologia imperialista è entrata a far parte delle disicpline accademiche studiate e insegnate a scuola e nelle università: in un’ottica di legittimazione del dominio e di mostrare la necessità del dominio ai colonizzati, le discipline studiate nelle scuole coloniali sono permeate da idee sull’ineguaglianza delle razze e delle culture. <br><br>La storia insegna che in realtà questi tentativi hanno avuto poco successo: tanto che queste categorie intellettuali venissero utilizzate o meno, furono utilizzate anche contro il dominio inglese stesso, ma allo stesso tempo questo modo di codificare e trasmettere saperi ha prodotto degli effetti, nel senso che si è incrostato sulla sfera culturale; nonostante dunque non abbia avuto successo nei suoi scopi (ossia impedire la resistenza), allo stesso tempo ha comunque prodotto degli effetti distorsivi che ancora oggi sono attivi e che gli studiosi dei paesi post-coloniali cercano di rimuovere (quando si parla di decolonizzare i saperi).<br>Se Fanon e <a data-tooltip-position="top" aria-label="Amilcar Cabral" data-href="Amilcar Cabral" href="/Filosofia morale/Amilcar Cabral.html" class="internal-link" target="_self" rel="noopener">Cabral</a> affermavano che l’egemonia in colonia era impossibile da raggiungere per il colonizzatore, Said al contrario non esclude un possibile raggiungimento dell’egemonia, anche se egli ne parla solamente in termini di chi effettivamente era sotto questo tipo di tentativo di egemonia, ossia quella piccola fetta della popolazione colonizzata che andava nelle scuole coloniali. L’egemonia di cui parla Said è dunque fra i coloni e un’elite ristretta della popolazione colonizzata, e non di tutta la popolazione: questo non ci stupisce più, in quanto anche secondo Fanon le elite colonizzate si ritrovano ad assorbire questi modelli (a volte ritenendoli giusti, a volte no ma trattenendo degli elementi - concependo la sua stessa cultura dall’esterno con gli occhi del colonizzatore e dunque esaltando il passato precoloniale e non guardando al contmeopraneo). Di egemonia culturale in colonia (ossia di egemonia basata sul consenso) si può parlare solo nel rapporto tra la potenza imperiale e un’elite colonizzata, ma mai sulla popolazione in generale - come affermava anche Fanon.<br>Nel momento in cui questo modo di rappresentare la distinzione culturale fra popoli europei e non-europei è legata a un diverso grado di sviluppo che però non può essere pareggiato, il movimento della cultura colonizzata è praticamente impossibile in quanto l’imperialismo di fatto blocca la storia del popolo colonizzato: proprio per questa immutabilità dell’ordine sociale l’atto di far ripartire la storia del popolo colonizzato è particolarmente violenta come affermava Fanon.<br><br>Said mostra come la formazione dell’Aida non solo come libretto ma anche come costumi, immaginario e sfondo su cui si basa, sono resi possibili di fatto dall’espansione coloniale e vanno di fatto riconodotti al contesto imperiale.<br><br>Occorre ricordare che l’egittologia è la disciplina occidentale che studia l’Egitto, e dunque non solo l’egittologia si concentra sull’Egitto antico e ignora tutto ciò che è accaduto da Marco Antonio in poi, ma integra tutta una serie di stereotipi e rappresentazioni di un certo tipo derivate tutti quei pregiudizi contenuti nell’orientalismo all’interno della rappresenatazione dell’Egitto. <br><br>Said fa notare che l’Aida si basava su un testo scrittogli da un egittologo francese, che a sua volta non poteva esistere senza due predecessori (Napoleone e Champollion) che furono entrambi francesi e entrambi appartenenti allo schieramento francese durante la campagna francese d’Egitto. Soprattutto, entrambi avevano avuto un approccio ricostruzionista, ossia concettualizzavano l’Egitto secondo una loro idea di come dovrebbe essere stato e dunque ricostruiscono la storia considerando tutto ciò che differisce dalla loro concettualizzazione come una contaminazione successiva di ciò che vorrebbero trovare. In questo senso a grande Zimbabwe tutto ciò che non corrispondeva ai templi fenici era considerato una contaminazione africana, e in Egitto tutto ciò che non risaliva alla civiltà egizia era considerata una contaminazione musulmana o ottomana. Viene così distrutto o ignorato tutto ciò che sta in mezzo tra l’egitto delle piramidi e il presente: questo è un approccio ricostruzionista, che consiste nel fare astrazione della storia reale, ossia decidere che ciò che riteniamo degno dello studio e di essere ritenuto cultura è una parte infinitesimale di un certo contesto.<br><br>Dunque possiamo dire che l’Aida incarna quella che era la visione europea dell’Egitto: non solo i costumi e lo sfondo sono disegnati quasi seguendo le descrizioni della Description de l’Egypte, ma soprattutto ciò si vede nella trama. Infatti nonostante si parli di una storia dell’Egitto antico che combatte contro l’Etiopia antica, nell’Aida si trovano in realtà tantissimi riferimenti alla situazione contemporanea, e dunque da un punto di vista francese si tratta quasi di un commento della geopolitica dell’epoca attraverso una rappresentazione dell’antico Egitto (situazione complicata in quanto il vicereame ottomano dell’egitto cercava di staccarsi dall’impero ottomano ma rimandendo indipendente rispetto all’europa, e nel frattempo c’era una competizione fra inglesi, francesi e italiani nella zona). <br><br>Dunque la storia contemporanea dell’Egitto fa capolino nell’Aida, e anzi è pienamente rilevante: in quel contesto geopolitico il vicerè tentava di modernizzare l’Egitto in modo da diventare una potenza in Africa, e la città del Cairo, dove l’Aida debuttò, era la città più ancorata al passato e all’Islam dell’Egitto; in questo contesto il vicerè e gli inglesi che stavano prendendo possesso coloniale dell’Egitto divisero in due la città del Cairo, proprio come spiegava Fanon, lasciandone una in cui vivevano i locali e senza luce elettrica, senza strade etc e l’altra per i colonizzatori, gli europei perfettamente ordinata e costruitra all’europea. <br>In questo secondo lato della città viene costruito il teatro dove l’Aida è rappresentata: l’Aida dunque è perfettamente inscrivibile in questa determinata congiuntura storica e nei progetti di dominio imperiale che in quel momento erano attivi.<br><br>I progetti della dominazione eurpoea a fine ottocento erano per Said il potere fine a se stesso (nel senso dello sfruttamento di territori e popolazioni lontane, il dominio degli altri popoli), ma anche la distruzione dell’indigeno e la successiva ricostruzione per meglio dominarlo (il che si richiama a Fanon) e l’idea di redenzione dell’occidente attraverso la civilizzazione degli altri popoli. <br>Said inoltre fa notare anche che c’è questa concezione della cultura come neutrale e di apolitico, e che eleverebbe la pratica a teoria in modo da permettere ai colonizzatori di non vedere la violenza che essi perpetravano.<br>L’ultima opzione è quel processo con cui l’impero diventa una presenza così permeante da sembrare necessità storica, e ciò è fatto appropriandosi della storia locale collegandola con i colonizzatori rendendoli autoctoni e rimuovendo dalla storia la conquista coloniale.<br><br>26mar<br><br>Said successivamente parla dell’imperialismo francese propriamente detto: finora ha parlato solamente dell’impero inglese, con l’eccezione della spedizione di Napoleone in Egitto: in questo caso ci spostiamo sul contesto francese della fine dell’800, e su un autore che pur scrivendo nel 900 ne è rappresentativo, ossia Albert Camus, famoso filosofo esistenzialista algerino francese. <br>Said fa notare come i romanzi di Camus sono letti come astratti da un contesto geografico e storico preciso, quando in realtà sono pieni di elementi della geografia politica dell’Algeria così come era stata costruita dalla Francia, non soltando rispetto all’urbanizzazione ma anche attraverso deportazioni della popolazione, di manipolazione degli ecosistemi e degli ambienti. Per questo motivo è sbagliato interpretare la narrativa di Camus come puramente esistenzialista e staccata da ogni questione materiale e storicamente connotata.<br><br>Secondo Said l’impero francese era mosso, a differenza di quello inglese, non tanto dal desiderio di profitto da piantagioni e schiavi, ma piuttosto da desiderio di prestigio (la cosiddetta grandeure francese). Said mostra come tantissime discipline, tra cui la geografia e l’antropologia, ebbero il loro apogeo nei congressi coloniali e nelle avventure coloniali dei paesi come la Francia. Inoltre, mostra come nella prospettiva coloniale francese degli inizi era molto forte l’idea assimilazionista, ma molto presto scomparve in favore di teorie sulle tipologie razziali che categorizzavano i vari indigeni in una gerarchia di inferiorità da civilizzare.<br>Said si sposta a parlare in particolare dell’Algeria, caso che qui gli interessa particolarmente: spiega del modo in cui i coloni francesi sottrassero gradualmente ogni bene ai colonizzati algerini, prima la terra poi le case e infine le foreste, le miniere. Ultimo atto di questo processo fu la sostituzione della popolazione indigena con quella della madrepatria in certi luoghi dell’Algeria, cosa che portò all’instaurazione di un duplice regime economico: l’economia europea dei coloni era di tipo capitalista, mentre quella algerina era di tipo precapitalista basata sul bazaar. Insomma, si può dire che la Francia ripoduceva sé stessa in Algeria tramite questi processi e gli indigeni venivano spinti ai margini e alla povertà. Infatti, con l’appropriazione dei coloni di terra e beni, gli algerini sono spinti senza alternativa alla marginalità e dunque alla proletarizzazione, come spiegava <a data-tooltip-position="top" aria-label="Frantz Fanon > La logica dello sfruttamento della forza-lavoro" data-href="Frantz Fanon#La logica dello sfruttamento della forza-lavoro" href="/Filosofia morale/Frantz Fanon.html#La_logica_dello_sfruttamento_della_forza-lavoro" class="internal-link" target="_self" rel="noopener">Kelly nello studio del colonialismo d’insediamento</a>. Questa idea è proprio ciò che intendeva Fanon quando parlava della divisione fra città del colono e città del colonizzato.<br><br>In Camus insomma tanto il popolo quanto il territorio colonizzati fanno da sfondo a ciò che avviene nella coscienza del personaggio europeo, sia che si tratti di una presa di coscienza e sia se si tratti di un diventare matti: i popoli e i territori materiali diventano sfondo di un dramma interiore europeo.<br><br>Said mostran aspetti diversi di una tensione nella coscienza del colono, cioè di voler essere indigeno della terra colonizzata ma allo stesso tempo anche colono in quanto colono.<br><br>Said mostra come nell’Adultera, un racconto di Camus, emerge chiaramente la percezione di estraneità e di inautenticità dell’appartenenza del colono alla terra colonizzata, che sente di dover legittimare la sua presenza e la sua appartenenza alla terra colonizzata pur sentendola come propria dopo averla colonizzata. Nel racconto emerge proprio la necessità del colono di fornire e fornirsi una legittimazione (perfino morale) dell’attaccamento con la terra colonizzata. <br>Dunque, la comunione mistica e quasi estatica che è raccontata fra Janine e il territorio algerino, è come un tentativo di superare la mancanza di legittimità della propria appartenenza a quella terra, legame che è sentito come inautentico. <br><br>Così come in Cuore di tenebra di Conrad, nell’Adultera gli indigeni sono agli occhi dell’europeo naturalmente inseriti nel contesto, quasi parte dell’ambiente naturale. Così come in Cuore di tenebra il colonizzato era caratterizzato come sostanzialmente muto, e ripensando al dibattito di Spivak riguardo alla possibilità negata dall’impianto coloniale e postcoloniale della voce dei subalterni di essere udita e ascoltata, in un racconto di Camus (Il rinnegato o una mente confusa) un personaggio diventa parte di una tribù indigena in seguito ad una mutilazione che gli ha fatto perdere la lingua: il concetto veicolato è che per poter diventare indigeni si deve perdere la voce, la possibilità di essere uditi e ascoltati, di far valere i propri interessi. <br><br>Camus nel quadro della lotta di liberazione algerina si schiera contro l’indipendenza algerina: egli pone il problema dei coloni nella decolonizzazione come un problema irrisolvibile e addirittura come un unicum nella storia (cosa che ovviamente non è), e non solo afferma che i coloni francesi in Algeria sono indigeni tanto quanto gli algerini, e hanno dunque lo stesso diritto degli algerini di stare in Algeria, ma anche che l’Algeria senza la Francia non potrebbe avere una reale indipendenza economica, dicendo così proprio ciò che Fanon raccontava della minaccia dei colonizzatori secondo cui se la decolonizzazione fosse avvenuta la colonia “sarebbe tornatata al Medioevo” in quanto non avrebbero potuto svilupparsi economicamente.<br>Said ricorda che ai tempi di Camus era possibile schierarsi contro il colonialismo e smettere di sostenerlo, ma Camus non l’ha fatto: per Camus la presenza francese in Algeria è un dato inalienabile, e si schiera contro la richiesta d’indipendenza affermando che non può esistere e non è mai esistita una nazione algerina, e sopratuttto che è impossibile in quanto i francesi d’Algeria sono indigeni tanto quanto chiunque risieda in Algeria a partire dagli arabi algerini: qui nasce quella difficoltà e al tempo stesso necessità dei coloni di legittimare il proprio sentimento di appartenenza ad una terra che di fatto non è loro. Nel sentimento di appartenenza dei coloni alla terra colonizzata c’è di fatto una contraddizione, in quanto da una parte si sentono attaccati e indigeni della terra colonizzata, ma dall’altra sono coloni e la terra non gli appartiene, e dall’altra parte ancora mantengono una tendenza a restare coloni, nel senso di distaccarsi dalla popolazione indigena. Qui nasce quell’idea di riprodurre la Francia in Algeria e di marginalizzare gli algerini, in modo che i coloni francesi siano più a casa propria di chi c’era prima.<br>La brutalità della guerra francese in Algeria
La guerra in Europa è stata la norma praticamente da che c’è memoria storica, a eccezione degli ultimi decenni (dopo la WW2) se parliamo solo di Europa occidentale. Prima delle due guerre mondiali (che hanno dato inizio a un modo diverso di fare la guerra, ossia a oltranza e senza scrupoli - colpendo anche i civili in maniera sistematica), ossia dalla pace di Westphalia (1648) fino all’inizio del 900 la guerra in Europa si fa con determinate regole: il concerto delle potenze prevedeva un certo livello di mutuo riconoscimento, e impediva che si facessero determinate cose in guerra in quanto le guerre avevano regole strette e precise. Insomma in questo periodo le guerre hanno avuto una stretta regolamentazione che prima non c’era e che poi è scomparsa con le guerre mondiali, sia a livello di delegittimazione dell’avversario (nelle guerre precedenti come quelle di religione e oltre era molto comune demonizzare il nemico definendolo anticristo,  oppure tentare di avvelenare il monarca nemico). Nei trecento anni da Westphalia alla prima guerra mondiale invece ci sono delle regole precise: Carl Schmitt, filosofo tedesco noto per il suo legame col regime nazista, ne ha parlato diffusamente, specificando che questa serie di norme, che si è sviluppata all’interno del concerto delle potenze, è stata applicata solo a quegli stati, ossia dentro l’Europa; fuori dall’Europa questa cosa non è mai stata valida. Qui si può ritrovare quel discorso fra il <a data-tooltip-position="top" aria-label="Frantz Fanon > Colonialismo e nazismo" data-href="Frantz Fanon#Colonialismo e nazismo" href="/Filosofia morale/Frantz Fanon.html#Colonialismo_e_nazismo" class="internal-link" target="_self" rel="noopener">legame fra colonialismo e nazismo</a>, perché anche al di là dell’eliminazionsimo, il modo in cui viene condotta la guerra dal terzo reich è molto più simile a come l’Europa aveva condotto le guerre nel resto del mondo che come si facevano le guerre fra europei. Questa è la spiegazione di ciò che scrive Said riguardo alle tecniche di guerra utilizzate dai francesi in Algeria, ossia razzie e raid punitivi contro i villaggi senza alcuno scrupolo morale o vincolo di alcun tipo, spiegando che l’obiettivo francese in Algeria era quello di distruggere ogni tipo di stato algerino: la dichiarazione di Camus secondo cui la nazione algerina non era mai esistita dunque si inserisce in questo contesto, attaccando il passato del territorio e del popolo algerino.
<br>27mar<br><br>Said afferma che non esiste teoria o sistema sociale che è in grado di esercitare un’egemonia assoluta: nonostante la volontà di costituire un dominio imperiale incontrastato, ci furono sempre delle resistenze, sia con le ribellioni dei colonizzati, e sia con l’esistenza di altri imperi, sia passati che contemporanei che guastano la retorica universalistica imperiale. <br><br>Said sottolinea come da una parte i romanzi ambientati in contesti coloniali si distinguono da quelli ambientati in europa a livello di trama, ma dall’altra il modernismo letterario tende a produrre - su un influsso delle forme di resistenza adottate nelle colonie - anche delle sottili forme di autocritica nei confronti della propria cultura imperiale da parte di autori europei.<br>Nelle rappresentazioni di Kipling, Haggard e Jules Verne, la colonia è quasi una via di fuga rispetto all’Europa, e molto spesso è stata esperita e descritta così da tantissimi europei, sia coloni che esploratori o commercianti: questo perché le colonie sono pensate come spazi di maggiore libertà (collegabile a ciò che si diceva riguardo alla possibilità dei militari francesi di sperimentare in Algeria tattiche e tecniche che in Europa non gli era concesso utilizzare), come luoghi non controllati dove tutto si può fare, dove non ci si deve piegare alle norme sociali ma al contrario dove i personaggi dei romanzi possono adattare il mondo alle proprie pretese. Possiamo dire che se nel tardo Ottocento il tema centrale del romanzo realistico (caratterizzato da personaggi che si risvegliano bruscamente da un evento e sono costretti a prendere atto della discrepanza tra le loro aspettative e la realtà della società) era il disincanto, lo spazio coloniale diventa gradualmente come l’alternativa, come la via di fuga per i personaggi che ottengono un mondo da piegare alle proprie pretese. Questo tipo di romanzo è dunque molto distante dalla letteratura del disincanto, in quanto espone una forte volontà di affermazione di ottimismo e di serenità a tal punto irradiare un’estrema ansietà quasi destabilizzante e contraddittoria: in Conrad Said vede un doppio volto, ossia da una parte è riprodotto il profilo aggressivo dell’impresa imperiale, dall’altra però c’è un distacco sufficiente, tipico della sensibilità postrealista e modernista, a vedere le cose da un punto di vista diverso e di conseguenza di non riprodurre in maniera perfettamente acritica e celebrativa ciò che si sta narrando, e questo per Said è una forma embrionale di autocritica da parte del canone letterario occidentale. Per Said, molte delle caratteristiche di questa cultura modernista sono derivanti dalle pressioni esercitate dalle culture altre dall’esterno, dalle periferie coloniali verso il centro dell’impero: Said sta dicendo che tutto ciò (questa prospettiva di embrionale autocritica) è reso possibile dal fatto che effettivamente si stavano rinforzando e diffondendo prospettive diverse da fuori, che introducono elementi nuovi nel dibattito e nella coscienza europea smuovendo così le certezze. Infatti, Said ribadisce che se si vuole comprendere veramente le forme culturali come il romanzo in cui ci sono allusioni alla relazione asimmetrica tra l’occidente e il resto del mondo, bisogna tenere conto sia di cosa è stato fatto dagli occidentali e sia della resistenza anti imperialista (ossia della produzione culturale dei colonizzari) e degli effetti che essa avuto sull’europa, tenendo conto della disparità di potere tra le due parti che dunque implica nello scambio culturale riflettere su appropriazione e dominio culturali.<br>DECOLONIZZAZIONE COME SVOLTA STORICA<br>
Secondo Said la decolonizzazione, e i processi che hanno portato ad essa, hanno influito sul centro metropolitano dell’impero, ossia su come le periferie dell’impero hanno esercitato effetti sul centro dell’Europa: cerca dunque di capire quanto hanno influito e in che misura se ne può parlare. Said mostra come all’improvviso la resistenza anticoloniale (in termini di idee, scritti, letteratura e interpretazioni anticoloniali e antimperiali) non è più qualcosa che è intuibile e percepibile solo sullo sfondo (come in Cuore di tenebra), ma qualcosa che non può più essere ignorato neanche a livello esplicito, e che dunque obbliga l’Occidente a trovarsi interpellato dai discorsi che vengono prodotti dalle colonie o ex-colonie. Ovviamente le accuse in questione non sono nuove ed erano già state mosse in precedenza e sfociate anche in rivolte vere e proprie, ma in questo caso si tratta di una critica diretta e frontale all’occidente stesso (Said ha in mente Fanon, Cesaire, <a data-tooltip-position="top" aria-label="Amilcar Cabral" data-href="Amilcar Cabral" href="/Filosofia morale/Amilcar Cabral.html" class="internal-link" target="_self" rel="noopener">Cabral</a>), che sfocia in un scontro aspro, frontale e sistematico di movimenti indipendenti contro l’impero. <br>Quello che è importante è che nonostante ci fossero stati precedentemente degli scontri e delle rivolte, l’occidente non le aveva concettualizzate pienamente, non erano mai state riconosciute come sfide dirette a contestare il dominio coloniale (tant’è che lo si era continuato a pensare in termini di ineluttabilità): le rivolte insomma erano sempre viste come problemi di ordine pubblico, e mai come problemi politici. Quando si è parlato della rivolta del 1692, era una rivolta nata sì per una carestia ma che era arrivata a contestare la totalità della presenza spagnola in Messico, ma viene tuttavia ricordata come una rivolta di indigeni ubriaconi senza una reale rivendicazione. Con il fiorire della letteratura anticoloniale e decoloniale nel 900, e con la nascita dei movimenti d’indipendenza in tutto il mondo colonizzato, diventa sempre meno possibile trattare la resistenza anticoloniale in questi termini di ordine pubblico. Said mostra infatti la differenza enorme fra degli studiosi europei che nei primi decenni dell’Ottocento leggono dei testi in sanscrito e ragionano sull’India, e degli studiosi europei nella seconda metà del Novecento che leggono Fanon e Cesaire: i secondi non solo sono chiamati direttamente in causa dagli scrittori anticoloniali proprio nel momento in cui c’è una guerra in corso, ma soprattutto gli scrittori anticoloniali utilizzano la lingua del colonizzatore (e anche con una conoscenza molto elevata di tale lingua), ma soprattutto utilizzano concetti presi da pensatori della civiltà occidentale per attaccare la stessa civiltà che li ha prodotti. Gli intellettuali europei dunque si ritrovano la stessa lingua e lo stesso canone letterario e filosofico occidentale utilizzato contro l’occidente stesso. Il tentativo di assimilare una parte di popolazione colonizzata tramite l’acculturamento ha in realtà dato ulteriori strumenti di resistenza al popolo colonizzato. Per Said questo è uno sconvolgimento persino culturale per gli intellettuali europei.<br>Nel Novecento inizia a formarsi un’opposizione sempre più forte al colonialismo dal dentro, nelle città europee, sia attraverso movimenti intellettuali che attraverso movimenti di massa: Said fa notare che questo però non è frutto di un qualche processo morale autonomo che avviene nelle metropoli imperiali, ma è reso possibile da ciò che sta effettivamente avvenendo in colonia, cioè dalla resistenza che sta avvenendo. <a data-tooltip-position="top" aria-label="Weil, Sul colonialismo" data-href="Weil, Sul colonialismo" href="/Fondamenti di filosofia morale/Weil, Sul colonialismo.html" class="internal-link" target="_self" rel="noopener">Simone Weil</a>, una delle prime intellettuali europee a parlare apertamente contro il colonialismo, quando scrive contro il colonialismo francese lo fa parlando di repressioni di rivolte, di battaglie: Weil arriva dunque a fare questo tipo di riflessione a partire da ciò che sta accadendo in Indocina, e seppur fa un passaggio assolutamente non scontato, ossia il mettere in questione il colonialismo in quanto tale e non questo o quel modello di colonialismo, questa presa di coscienza è resa possibile dal fatto che esiste una resistenza da parte degli indigeni. Questo dunque modifica la cultura europea, e attraverso la resistenza culturale all’interno della periferia coloniale si comincia a immaginare e predisporre un futuro politico diverso anche nel centro dell’impero, anche in Europa. Così come la cultura aveva contribuito a preparare e poi a legittimare l’espansione imperiale, allo stesso modo può fare l’opposto, preparando queste società ad abbandonare l’idea dell’impero o perlomeno a rimuovere l’ineluttabilità a tale idea.<br>CULTURA E ANTIMPERIALISMO<br>
Secondo Said i cambiamenti della decolonizzazione non possono avvenire senza l’inizio delle lotte armate in colonia ma nemmeno senza la messa in discussione in madrepatria dell’idea stessa di impero, in modo che le legittimazioni e le giustificazioni delle politiche imperialiste non siano perse. Per Said, l’opposizione interna e la resistenza anticoloniale si articolano in gran parte sul terreno comune della cultura: in Francia questo avviene con il dialogo del Partito Comunista Francese con gli intellettuali colonizzati (dialogo anche conflittuale che porta Althusser a distaccarsi dal partito), oppure con il dialogo fra Fanon e Sartre.<br>Oltre alla resistenza armata infatti per Said è necessaria una resistenza secondaria, ideologica, che tenta di ricostruire e la comunità colonizzata, opponendosi al tentativo delle politiche coloniali di frantumare legami sociali e politici (l’idea stessa di comunità e di legame fra comunità e territorio) all’interno di queste comunità. Per Said questo processo pone le basi ad un’unità ideologica nazionale, che è possibile ridisegnando e occupando quegli spazi simbolici che nelle forme culturali imperialiste erano occupate dalla subordinazione. La riappropriazione di alcuni elementi culturali, ad esempio Said menziona le riscritture caraibiche e latino americane della Tempesta di Shakespeare, rappresenta per alcuni occidentali un affronto intollerabile: ciò è causato dalla tendenza a sacralizzare il canone culturale europeo, astraendolo così dal tempo e rendendolo universale e intoccabile.<br>Nella resistenza culturale del movimento di decolonizzazione emergono tre temi:<br>
<br>insistenza sul diritto di rileggere la storia della propria comunità attraverso una lingua nazionale e la pratica quotidiana della cultura nazionale (pamphlet, giornali, racconti popolari pre-coloniali )
<br>l’idea che la resistenza rappresenta un modo alternativo di concepire la storia dell’uomo, e non è solamente una reazione all’imperialismo: per questo è fondamentale il writing back, la riscrittura di alcune opere come Cuore di tenebra
<br>considerevole presa di distanza dal nazionalismo separatista in favore di una visione integrazionista della comunità umana
<br>Anche Said vede delle criticità nel nazionalismo, ma si oppone alla sua critica in toto da parte di quegli intelelttuali europei che considerano il nazionalismo come un sentimento unicamente occidentale e non appartenente ai popoli del terzo mondo in quanto egli riconosce il ruolo del nazionalismo come forza politica che ha avviato e promosso la lotta contro la dominazione occidentale. Said però nota come Fanon che il nazionalismo dopo la decolonizzazione diventa un pretesto per non affrontare le disparità economiche e le ingiustizie sociali all’interno della comunità nazionale. Per Said come per Fanon dopo dopo la decolonizzazione, avvenuta grazie al nazionalismo, bisogna trasformare il movimento in modo da immaginare una società nuova: non si può ne instaurare ciò che c’era prima della colonizzazione, e né mantenere la situazione coloniale solo che senza coloni; in quest’ottica, i movimenti femministi nelle lotte anticoloniali hanno una grande forza. La liberazione dunque non è solo l’emancipazione nazionale, ma è qualcosa di più ampio e profondo: per Said la resistenza nazionalista all’imperialismo già contiene questi semi in quanto per lui è sempre stata critica verso sé stessa, e porta come prove alcune delle più importanti figure fra le fila dei nazionalisti anticoloniali (citando Fanon e <a data-tooltip-position="top" aria-label="Amilcar Cabral" data-href="Amilcar Cabral" href="/Filosofia morale/Amilcar Cabral.html" class="internal-link" target="_self" rel="noopener">Cabral</a>), mostrando come essi, pur parlando all’interno di movimenti di liberazione nazionale, erano estremamente critici rispetto al nazionalismo.<br><br>Nel contesto della resistenza cultutarale all’imperialismo (e dunque al rapporto tra cultura e anti imperialismo), Said parla di Yeats - famoso poeta irlandese. Said fa un cappello introduttivo prima di parlare di Yeats riguardo l’Irlanda: essa, seppure ora è (quasi tutta) indipendente e seppure si trova in Europa, è la più antica delle colonie inglesi, in quanto è sotto il controllo inglese dal XII fino agli inizi del XX secolo. L’Irlanda è stata quasi un laboratorio del colonialismo moderno, in cui si imparavano delle tecniche poi utilizzate in altre terre.<br>Se anche il cuore dell’imperialismo è fatto di meccanismi politici ed economici, questi si danno in forma culturale: Gramsci diceva proprio che sebbene il motore della storia avvenga nella materia e nei rapporti sociali (rapporti di produzione), il modo con cui gli esseri umani entrano in contatto è la sovrastruttura, ossia la dimensione politica, culturale. La cultura dunque per Said ha giocato un ruolo essenziale nel fenomeno imperialista, e in particolare la cultura imperialista era fondamentalmente eurocentrica, nel senso che l’eurocentrismo accumulava esperienze, territori, popoli, storie etc e li studiava, li soggiogava e imprimeva loro il criterio di essere una razza inferiore rispetto a quella europea.<br>NAZIONALISMO<br>
Said afferma che Yeats è interessante perché si tratta di un poeta nazionale, e pone temi interessanti che possono essere riferiti a Fanon e all’imperialismo. Bisogna però ricordare che Yeats fu una figura assai ambigua, simpatizzando per il fascismo, relazionandosi direttamente con Pound e anche per questo non viene presentato da Said come una figura modello di riferimento ma come un autore attraverso il quale si possono fare delle riflessioni e delle critiche importanti.<br>Come già visto in Fanon, per quanto il nazionalismo sia evidentemente un fenomeno diverso nel mondo colonizzato di quello che è in Europa o negli USA (ossia nonostante sia stata una forza progressiva che ha avuto un ruolo progressivo e emancipativo nella lotta decoloniale), allo stesso tempo pone dei limiti e delle contraddizioni che Said enuncia e mostra come aveva già fatto <a data-tooltip-position="top" aria-label="Frantz Fanon" data-href="Frantz Fanon" href="/Filosofia morale/Frantz Fanon.html" class="internal-link" target="_self" rel="noopener">Fanon</a>. Said qui riprende questo discorso per andare a parare su Yeats.<br>Come anche <a data-tooltip-position="top" aria-label="Frantz Fanon" data-href="Frantz Fanon" href="/Filosofia morale/Frantz Fanon.html" class="internal-link" target="_self" rel="noopener">Fanon</a> aveva descritto, per Said esistono due fasi nello sviluppo della rivolta antimperialista e di liberazione: la prima consiste nell’ associare la cultura europea occidentale e l’imperialismo (tale presa di coscienza consente ai colonizzati di proclamare la fine della pretesa culturale europea di guidare o educare individui stranieri), la seconda fase si dice liberazionista e si sviluppò dopo la seconda guerra mondiale in varie zone del mondo (come Algeria, Vietnam, Palestina, Irlanda...). Dunque la prima fase nazionalistica, non solo da sola è insufficiente, ma è anche estremamente pericolosa e problematica in quanto perpetua la struttura sociale coloniale e le divisioni razziali nello stato postcoloniale. Said dunque analizza questa prima fase essendo quella problematica, cercando di capire in che modo le caratteristiche di questa prima fase si legano all’imperialismo stesso. Said legge l’imperialismo da un punto di vista spaziale affermando che l’imperialismo è un atto di violenza geografica in cui ogni angolo del mondo viene tracciato sulle mappe e ricondotto a controllo di altri (c’è anche un’interpretazione possibiel da un punto di vista temporale, ossia descrivere l’espansione imperiale europea in termini di sincronizzazione violenta per cui le culture e i popoli sono stati fortemente attratti nel tempo e nella storia europea). Said procede a indagare le modalità di espropriazione della terra anche da un punto di vista simbolico e come questo si riflette nell’immaginario anti-imperialista:<br>
<br>riferimento a Crosby e al suo testo “Imperialismo ecologico”, secondo cui gli europei ovunque andassero per prima cosa modificavano l’habitat di un popolo, nel senso di ambiente e di ecologia. questo perché avevano come obiettivo quello di trasformare l’ambiente colonizzato ad immagine di quello europeo da cui arrivavano: ovviamente si tratta di un processo infinito ma che causava un enorme danno sia ambientale ma anche di altri tipi nel senso che questo processo causava enormi squilbri ambientali e anche nuove malattie (sappiamo storicamente la portata delle enormi carestie che hanno colpito gli indigeni con l’arrivo dei colonizzatori). un altro esempio è la topografia, da cui è chiaro l’intento del colonialismo d’insediamento ossia quello di fare delle nuove europe, ossia di ricreare una “nuova spagna” ad esempio in territori lontani.
<br>progetti di razionalizzazione a lungo termine delle colonie, ossia progetti con l’obiettivo i migliorare la produzione del territorio e inglobandolo allo stesso tempo sotto il dominio coloniale: Neil Smith, grande geografo, espone il modo in cui il capitalismo ha prodotto storicamente un particolare tipo di natura e di spazio, un paesaggio improntato alla diseguaglianza, che integra la povertà con la ricchezza, l’urbanizzazione con l’impoverimento agricolo: tutte le risorse e gran parte della forza lavoro si concentra nelle città, i paesi e le campagne vengono spopolate e la gente muore, ormai priva di risorse e lavoro su cui sostentarsi. Avviene dunque l’universalità del capitalismo, ossia la differenziazione dello spazio secondo la divisione territoriale del lavoro dall’alto, ossia imposto.
<br>lo spazio coloniale viene trasformato in modo da non essere più straniero al colonizzatore, che deve sentirsi a casa anche se non si trova nel suo paese d’origine: è ciò che accade nel racconto di Camus L’adultera, ma se nel romanzo è raccontato in modo interiore, questo processo ha anche e soprattuto basi materiali. Lo spazio deve dunque essere materialmente reso familiare, e ciò implica ad esempio impiantare specie di piante europee in colonia per avere vino o cibi europei, oppure dal punto di vista architettonico la sostituzione di monumenti e costruzioni indigeni con altri di stile europeo (dunque in questo processo non ci sono solo ragioni politiche, ma anche di questo tipo). In Irlanda ad esempio ci fu un processo di anglicizzazione dei nomi e di ridisegnamento dei confini terrieri per permettere l’accertamento delle proprietà e dunque l’esproprio delle terre. Questi processi sono ovviamente fatti da funzionari inglesi, e il nativo viene considerato non come un soggetto a pieno titolo con cui interfacciarsi o dialogare da pari, ma viene costruito come “informatore nativo”, ossia un costrutto del colonialismo che vale meno di un soggetto, che non è capace di produrre da se un discorso o un testo ma può diventare o fornire il materiale per un testo perché necessario che l’europeo trasformi le sue conoscenze in informazioni e conoscenza strutturata. In realtà ovviamente il sapere dell’indigeno fornisce il proprio sapere codificato e organizzato, ed è il funzionario o studioso europeo che trasforma quel sapere nei suoi schemi.
<br>Said finalmente viene a parlarci direttamente di Yeats: lo cita come eccellente esempio o rappresentante di quanto detto finora, affermando che esprime, come gli scrittori caraibici e africani, la difficoltà derivante dal condividere la lingua del colonizzatore (l’inglese). Yeats faceva parte di quella galassia di occultismo, esoterismo e spiritualismo, tanto che sublima questo conflitto tra Irlanda ed Inghilterra in forme spiritualistiche ed esprimendo questa sua contraddizioni in queste forme idiosincratiche.<br>nativismo<br>
si tratta di quel fenomeno che già in parte descriveva anche <a data-tooltip-position="top" aria-label="Frantz Fanon" data-href="Frantz Fanon" href="/Filosofia morale/Frantz Fanon.html" class="internal-link" target="_self" rel="noopener">Fanon</a>, ossia ciò che succede quando il nazionalismo, dopo l’indipendenza nazionale, non passa alla fase successiva ma diventa la prosecuzione del colonialismo non modificando le strutture sociali ma sostituendo ai coloni un’altra classe dirigente. questo è dunque il nativismo, che è un po’ quello che è chiamato essenzialismo (non l’essenzialismo strategico, ossia quella posizione contemporanea per cui le nazionalità e le divisioni razziali sono prese come vere perché la società e i rapporti internazionali ragionano come se fossero vere e dunque bisogna partire da queste cose come se fossero la realtà e utilizzarle in chiave emancipatoria), ossia credere veramente che le nazionalità, le razze, le culture siano monolitiche e date una volta per tutte e sempre per sempre (ragionamento secondo cui un indiano non potrà mai essere inglese, per quanto da esso sia stato inglobato e ne abbia appreso costumi e tradizioni, e per questo dovrà preoccuparsi di ciò che riguarda il suo paese). <br>Questo è tale perché ogni relazione si basa sul principio che fra governante e governato deve permanere costante una distinzione gerarchica netta e assoluta. Tale distinzione viene rafforzata dal nativismo.<br>Vengono offerte due soluzioni per respingere, o almeno riconsiderare il progetto nativista.<br>
Accusarlo di essere incoerente ed eroicamente rivoluzionario, anche se questo significherebbe ricadere nella sua posizione, come se si trattasse dell'unica possibilità per un nazionalismo che si propone di resistere e di condurre alla decolonizzazione<br><br>8apr<br>
Said parla del modernismo europeo inteso come movimento letterario e culturale, sottolineando come la maggior parte delle opere appartenenti al modernismo trascuri l’influenza su di essa che è stata esercitata dalle culture non europee che stavano progressivamente filtrando attraverso la presenza di persone che studiavano nelle università e così via nelle capitali europee dall’inizio del 900. Said infatti sottolinea come nel periodo fra le due guerre numerosissimi studenti indiani, senegalesi, vietnamiti o caraibici si spostarono a Parigi o a Londra per studiare, creando anche formazioni culturali e politiche nella metropoli: è chiaro che la presa di coscienza di alcuni intellettuali europei (come ad esempio Simone Weil, Sartre o Simone de Beavuoire) sono rese possibili anche dalla presenza di queste organizzazioni, di questi studenti e dei loro giornali in cui si potevano trovare informazioni e punti di vista differenti da quelli solamente europei. In questo senso Said è particolarmente interessato, anche per via della posizione che egli stesso ricopre (ossia di intellettuale originario dell’ex-terzo mondo ma che vive, insegna e scrive in Inglese negli Stati Uniti), all’opera di quegli intellettuali che provenendo da regioni coloniali o marginali scrivevano in lingua imperiale e si misuravano dunque con la cultura metropolitana: Said parla di viaggi all’interno, ossia di incursioni di intellettuali anti imperialisti e provenienti dalle colonie non solo fisicamente nella metropoli, ma anche in quelle aree culturali e di esperienza che fino a quel momento erano state prerogativa unilaterale del centro metropolitano. Si tratta di ciò che accade con i dannati della terra di <a data-tooltip-position="top" aria-label="Frantz Fanon" data-href="Frantz Fanon" href="/Filosofia morale/Frantz Fanon.html" class="internal-link" target="_self" rel="noopener">Fanon</a>, scritto in francese e utilizzando categorie, lessico e strumenti classici della cultura europea (Hegel ad esempio) ma da un intellettuale colonizzato e anti imperialista. Questo viaggio all’interno per Said rappresenta nella cultura metropolitana una grande frattura irrisolta, ossia l’idea che il logos europeo (inteso come lingue ma anche come concetti e strumenti accademici e conoscitivi) non sia più usato solo in europa ma anche altrove, da altri punti di vista quando fino a quel momento lo scambio era sempre rimasto sotto il segno di una differenza gerarchica e asimmetrica fra centro e periferia. Quel che resta di questo avvenimento è la possibilità di utilizzare quegli stessi materiali culturali senza mantenere quelle gerarchie ma fare una critica di quelle categorie che abbiamo ereditato dall’epoca: questo lo dobbiamo ai movimenti anticoloniali e alle loro estensioni culturali tanto fuori quanto dentro l’Europa. <br>Per spiegare questo concetto, Said analizza 4 opere: le prime due sono state entrambe pubblicate nel 1938, e sono I giacobini neri di James (autore afrocaraibico che per primo scrisse una storia della rivoluzione haitiana, avvenuta praticamente insieme a quella francese e anche sulla base degli stessi principi ma agiti contro la Francia stessa) e The Arab Awakening di Antonius (che parla della rivolta novecentesca dei popoli arabi contro il colonialismo). Entrambi questi libri narrano avvenimenti del passato in cui l’autore si sforza di individuare e far emergere una realtà indigena che era sempre stata ignorata dall’europa, e inoltre entrambi gli autori si sono formati nelle scuole coloniali britanniche in cui hanno sviluppato ammirazione per la cultura inglese ma hanno mantenuto un fortissimo spirito critico. In queste opere dunque abbiamo un intellettuale che scrive dall’interno della cultura inglese ma assumendovi dall’interno una posizione fortemente critica in cui si cerca di recuperare quella storia non europea o comunque in cui i protagonisti non sono gli europei.<br>Le altre due opere sono scritte fra gli anni 60 e 70, e sono A rule of property for Bengal di Guha e The myth of the lazy native di Alatas: sono entrambe opere scritte ben all’indomani della decolonizzazione. La prima è uno studio di come l’Act of permanent settlement in bengal del 1826 (con il quale gli inglesi regolavano affitti e rendite delle terre del bengala) derivasse dalle teorie fisiocratiche (dottrina economica per cui la terra è il motore di ogni altra attività più del capitale o del lavoro) e dall’ideologia europea. La seconda opera spiega la costruzione della figura dell’indigeno pigro con l’obiettivo di difendere il capitalismo coloniale.<br>Le seconde sono molto più tarde perché quel che Said vuole mostrare è infatti che cosa la decolonizzazione ha implicato, ossia la differenza fra i primi due testi, che già in qualche modo precorrono quella che chiamiamo linea postcoloniale e opere invece pienamente postcoloniali che problematizzano la realtà dal punto di vista di stati ormai indipendenti. Infatti la differenza fra i primi autori e i secondi è che la storia postcoloniale aveva modificato i termini e la realtà della questione: per i primi la dimensione culturale in cui si muovevano caraibici e arabi negli anni 30 era necessariamente dipendente dall’Occidente (Toussaint Louverture, rivoluzionario haitiano, parlava il linguaggio della rivoluzione francese, ma lo agiva contro la francia coloniale). James, benché non si trova al di fuori della tradizione politica europea, considera comunque l’esperienza storica della rivoluzione haitiana e di Toussaint Louverture come viziata dall’essersi eccessivamente fidata alla lettera della dichiarazione dei diritti dell’uomo (tant’è che poi il rivoluzionario haitiano viene catturato a tradimento e morirà in prigionia in francia). Ciò che Said sta dicendo è che sia l’esperienza della rivoluzione haitiana e sia quella di James prendono le mosse dall’interno del linguaggio politico e filosofico europeo. Analogamente il secondo autore mette in mostra come i popoli arabi appena liberatisi dall’impero ottomano, credono alle promesse britanniche di libertà e in particolare credono a ciò che i funzionari imperiali britannici scrivevano come Louverture prendeva la dichiarazinoe dei diritti dell’uomo.<br>Per James e Antonius le culture caraibica e araba non sono in conflitto con quella occidentale, e anzi rivendicano un meticciato culturale, un coesistenza delle radici indigene e della cultura occidentale affermando che non è possibile affermare con un aut-aut di appartenere all’una o all’altra cultura. James, pur appartenendo alla fase insurrezionalista e anti imperialista con <a data-tooltip-position="top" aria-label="Amilcar Cabral" data-href="Amilcar Cabral" href="/Filosofia morale/Amilcar Cabral.html" class="internal-link" target="_self" rel="noopener">Cabral</a> e Fanon, continuava a sostenere il valore del retaggio occidentale. In Antonius c’è comunque un’idea di riconoscere all’occidente il ruolo di principio motore che rimette in moto della storia rallentata o arrestata dei popoli colonizzati, riconoscendo dunque un debito culturale nei confronti della tradizione occidentale nonostante scriva che l’occidente ha tradito le promesse di libertà fatte ai popoli arabi all’indomani dell’indipendenza dagli ottomani.<br>Al contrario in Atalas e Guha è tutto diverso, e si trova un pieno postcolonialismo: fra i primi due autori e questi ultimi due c’è un periodo di guerre d’indipendenza e guerre coloniali, e seppur il dominio politico diretto era in gran parte terminato, esso proseguiva sotto forma di dominio economico o politico accompagnato da un’egemonia culturale. La caratterizzazione che Atalas dà dell’indipendenza della Malesia, ottenuta senza lotta di liberazione e dunque senza rottura intellettuale (senza quel passaggio da una prima fase nazionalista alla seconda fase) con l’ideologia britannica che ha di fatto formato e la classe dirigente del nuovo stato ed ha continauto ad essere l’ideologia dominante, è perfettamente coerente con il testo di <a data-tooltip-position="top" aria-label="Frantz Fanon" data-href="Frantz Fanon" href="/Filosofia morale/Frantz Fanon.html" class="internal-link" target="_self" rel="noopener">Fanon</a> nel senso che accade esattamente ciò da cui <a data-tooltip-position="top" aria-label="Frantz Fanon" data-href="Frantz Fanon" href="/Filosofia morale/Frantz Fanon.html" class="internal-link" target="_self" rel="noopener">Fanon</a> aveva messo in guardia. L’argomentazione di Guha consiste nel mostrare l’origine francese e inglese del permanent settlementi: il punto fondamentale è che la realtà biografica di Guha è pienamente contraddittoria e problematica (apparteneva ad una famiglia ricca che viveva di rendita di alcune terre lontane che erano state assegnate ai suoi antenati proprio tramite il settlment in questione), ma proprio da qui che nasce l’interesse di Guha per questa cosa, ed è anche tramite un’esigenza autobiografica che egli riesce a mettere in piedi una critica che consiste anche nell’individuare le origini inglesi e francesi di questa norma e isolarla per contrapporla alla storia in generale dell’India e dei popoli indiani. La storia biografica di Guha è perfettamente coerente ancora una volta con il testo di Fanon, in quanto mostra quella borghesia colonizzata che ottiene privilegi e benefici dalla situazione coloniale e che si ritrova dunque separata non solo nel modo di vita ma anche culturalmente dalle masse colonizzate: Guha parla dall’interno di questa situazione ma ne parla per uscirne politicamente.<br>Said chiude questo paragrafo introducendo i Subaltern Studies, che nascono da Guha e formano un collettivo di ricerca ispirato ad un preciso programma storico, teorico e politico, incentrato sul concetto di subalternità che riprendono da Gramsci, e in particolare dal Quaderno 25 ossia “Appunti sulla storia dei subalterni”, da cui il collettivo dei Subaltern Studies parte e prende spunto. Gramsci caratterizza i subalterni come quei gruppi (per cui non mette dentro soltanto il proletariato industriale della tradizione marxista ma anche contadini e altri gruppi della popolazione) che essendo subalterni ad altri gruppi non hanno mai potuto scrivere la propria storia - ossia unificarsi in gruppo non soltanto in sé ma anche per sé ossia riconoscendosi come tale e in grado di scrivere la propria storia - e dunque la loro storia, essendo dispersa, va ricercata nelle storie dominanti. Gramsci intende dunque la ricerca di tutta quella parte della storia che non viene registrata nella storia ufficiale, scritta nel caso dell’India (analizzato dal collettivo dei Subaltern Studies) dagli storici nazionalisti che sono dunque criticati, in qualche modo su base analoga a quella di Fanon, perché si collocano metodologicamente, contenutisticamente e anche dal punto di vista delle morali che suggeriscono per via di come sono scritte, insieme alla storiografia coloniale. Questa continuità, è esattamente l’oggetto della critica dei Subaltern Studies come impresa collettiva, ma è anche esattamente il cuore dell’argomento del libro di Dipesh Chakrabarty Provincializzare l’Europa, storico e uno dei primi membri dei Subaltern Studies. <br>Elemento importante dei Subaltern Studies è che nascono da una realtà marxista ma così come Fanon hanno un rapporto problematico con la tradizione marxista pur attingendo largamente dai suoi concetti (soprattutto da Gramsci), ma nascono specificamente in una prospettiva maoista, in quanto tutti i componenti del collettivo erano militanti di uno dei due partiti comunisti indiani, quello filocinese (l’altro era filosovietico) e dunque era molto interessato alla vita e alla storia delle masse contadine. Questo è importante perché i subalterni di cui si parla sono, non solo ma spesso, parte di queste masse contadine la cui storia viene ricostruita non potendo trovare fonti dirette (perchè non ci sono, essendo una storia subalterna), ma leggendo in controluce l’archivio filocoloniale.]]></description><link>Filosofia morale/Edward Said.html</link><guid isPermaLink="false">Filosofia morale/Edward Said.md</guid><pubDate>Fri, 24 May 2024 20:43:29 GMT</pubDate></item><item><title><![CDATA[Ernst Bloch: differenziazioni sul concetto di progresso]]></title><description><![CDATA[ 
 <br>17apr<br><br>Grande storico marxista tedesco di origine ebraica, passa gran parte della sua vita in esilio per via del regime nazista: dal 1933 vive in Svizzera, Austria, Cecoslovacchia e infine Stati Uniti per poi tornare a Lipsia nella DDR dopo la guerra insegnando all’università. Nel 1956 si espone pubblicamente contro l’intervento sovietico in Ungheria dove dunque diventa politicamente non gradito, e si sposta dunque nella Germania-Ovest a Tubinga.<br>Il 21 ottobre 1955 Bloch tiene, all’Università di Lipsia, una conferenza di filosofia della storia intitolata “Differenziazioni sul concetto di progresso”: si tratta di un intervento di Bloch in un momento storicamente importante per quanto riguarda la decolonizzazione, in quanto si colloca pienamente all’interno di quello che è il dibattito sulla decolonizzazione, anzi è un tentativo di recepire filosoficamente - nell’ambito del dibattito sul progresso (in quel momento un concetto molto dibattuto e inteso come direzione della storia) - e di integrare ciò che la decolonizzazione integra all’interno del dibattito intorno al concetto del progresso, di cosa esso sia e di come vada pensato. <br><br>In particolare Bloch individua alcune aporie (contraddizioni insolubili) e cerca di capire quale concetto di progresso le potrebbe risolvere.<br><br>La tesi di fondo di Bloch, a livello politico, è che è vero che in quegli anni sta già avvenendo un abbandono del concetto di progresso (che è stato molto importante dalla metà del Settecento ed è stato il concetto simbolo dell’illuminismo europeo che ha portato a una visione della società come non più statica ma come progressiva in cui il futuro sarà migliore del passato - visione che ha avuto anche riflessi negativi, sia come Bloch mostra ma anche come mettono in luce i pensatori post-strutturalisti come Adorno e Horkheimer nella Dialettica dell’illuminismo), e questo è avvenuto perchè le borghesie avrebbero esaurito la loro funzione progressiva, e dunque è la borghesia stessa che sta abbandonando il concetto di progresso in quanto non ne può più svolgere, non può più essere produttiva di progresso: la borghesia non è più una classe progressiva ma è una classe che difende i propri interessi in maniera reazionaria, e quindi va contro la direzione della storia e pertanto ha tutto l’interesse a dire che il progresso non esiste. Quindi l’abbandono del concetto di progresso è per Bloch è un tentativo politico di fermare la storia, di impedire ulteriori progressi che andrebbero al di là di quella che è l’egemonia di questa classe. <br>Di contro per Bloch bisogna riaffermare il concetto di progresso, ma non lo stesso, in quanto lo deve affermare un altro soggetto sociale, ossia il proletariato (soggetto che nella filosofia della storia marxista viene dopo l’egemonia della borghesia). In realtà Bloch non sta parlando solamente del proletariato industriale a cui si riferiva Marx, in quanto Bloch ha una visione molto più variegata di come è fatta la società, ma in termini dicotomici possiamo parlare di una classe che era progressiva e ora è diventata regressiva, ossia la borghesia, e di un’altra che è attualmente progressiva, ossia il proletariato.<br>La funzione storica progressiva della borghesia in Marx
La funzione progressiva della borghesia è un concetto che Marx esprime già nel Manifesto del partito comunista, che anche <a data-href="Frantz Fanon" href="/Filosofia morale/Frantz Fanon.html" class="internal-link" target="_self" rel="noopener">Frantz Fanon</a> riprende modificandolo per applicarlo al contesto coloniale. Secondo Marx la funzione storica progressiva della borghesia è quella di sviluppare le forze produttive mettendo fine al feudalesimo e all’ancient regime e rendendo possibile l’apertura del mercato mondiale, cosa che a sua volta sarebbe stata la condizione di possibilità dello sviluppo del socialismo a livello globale.
<br><br>L’idea di Bloch è dunque quella di un concetto pluralista di progresso, che è particolarmente innovativo dal punto di vista filosofico e politico, in quanto il progresso - per come era stato pensato durante l’Illuminismo e più in generale nel corso dell’800 e all’inizio del 900 - era la storia che va dal punto A al punto B, ossia la storia come una linea temporale unidirezionale e con un solo verso, e che quindi ha una sola possibile versione. Tipico di questo periodo è ad esempio una concezione filosofica della storia che immagina lo sviluppo di ogni società come uno sviluppo che attraversa sempre gli stessi stadi: questa concezione, una volta traslata fuori dal contesto europeo occidentale, aveva come risultato che le altre società venivano identificate come in un punto precedente della stessa linea tempo e del progresso rispetto all’Occidente, e dunque venivano considerate come una sorta di passati viventi, fermi o in ritardo rispetto all’Occidente. <br>Di contro Bloch propone un concetto pluralista, ossia di multiversum (cioè non uni versum), ossia secondo il quale non esiste una unica linea tempo possibile, ma tante linee tempo possibili (almeno una ogni popolo ma anche più d’una all’interno di uno stesso popolo) in modo che si possa pensare il tempo e il progresso in termini plurali. Questo implica che ci sono modi e percorsi diversi e più specifici per ogni società o classe interna ad una società per andare progredendo verso il miglioramento sociale, la cui meta finale è il comunismo. Dunque per Bloch esistono diversi modi di arrivarci, e sono tutti legittimi.<br>Dunque Bloch sta cercando di salvare l’unità della storia globale (esiste un’unica umanità che concorre in modi diversi a fini simili) ma con modi diversi e più appropriati per ciascuna società senza che una sovradetermini l’altra e senza che si dia un modello per eccellenza a cui è giusto aderire. Questo naturalmente passa attraverso una forte critica degli usi colonialisti e imperialisti del concetto di progresso.<br><br>Bloch afferma che il progresso è un concetto autoevidente, e che è stato abbandonato da chi, secondo la famosa espressione marxiana ha tutto da perdere, e celebrato invece da chi da perdere non ha nulla se non le catene (borghesia e proletariato). Bloch in seguito mostra come lo sviluppo capitalistico rende possibile un’accumulazione di ricchezza senza precedenti nella storia, ma anche la più grande accumulazione di miseria nella storia: sta dicendo che il capitalismo produce enormi ricchezze ma allo stesso tempo enormi disuguaglianze, e dunque sta affermando che nel concetto di progresso ci sono delle contraddizioni che ad un certo punto andranno affrontate: Bloch afferma che nella storia accadono cose che non sono contraddizioni progressive (in senso hegeliano) allo sviluppo della storia fino al socialismo (come lo era la miseria degli operai durante la rivoluzione industriale che era in funzione dello sviluppo delle forze produttive che porterà alla fine del sistema produttivo stesso). Dunque esistono avvenimenti che non portano reale progresso e che sono semplicemente degli arresti della storia, come ad esempio il nazismo. Dunque secondo Bloch la storia non è sempre progresso, nel senso che lo scorrere del temop e lo sviluppo sociale non corrispondono e non necessariamente vanno insieme.<br><br>Bloch afferma che il progresso come avanguardia e come forza sociale, anche in tempi progressivi ma soprattuto in tempi regressivi, ha bisogno di uomini che lo porti: si tratta di ciò che diceva Lacan negli anni 60, ossia che le idee non hanno le gambe quindi o sono portate da qualcuno che le gambe ce le ha oppure di conseguenza non camminano. Dunque è sbagliato pensare che il progresso possa andare avanti da solo: questa è una polemica che non solo ha senso nel dibattito in generale dell’epoca, ma anche specificamente nel dibattito marxista in quanto nella Seconda Internazionale (quella che fallisce favorendo l’entrata in guerra nella prima guerra mondiale da parte dei partiti socialisti) aveva esattamente questa visioen di progresso che Bloch (e anche Gramsci) critica.<br><br>Bloch qui inizia a parlare del progresso “bianco”, ossia quello della “razza bianca”, quello occidentale: e afferma che non il concetto di progresso solo è stato utilizzato per aumentare le malattie come la tubercolosi e la criminalità giovanile, ma anche per quell’espansione dei mercati che ha causato milioni di morti nelle due guerre mondiali. Quello che Bloch sta dicendo è che il progresso è tale se è progresso verso qualcosa, se c’è una meta: non ci può essere progresso come miglioramento indefinito. Tuttavia, il progresso viene spesso identificato come lo sviluppo europeo (ancora oggi nel campo economico parliamo di economia di sviluppo che è basata su un’idea di succesione stadiale tra diversi modelli economici) in contrasto del semplice svolgimento che non è necessariamente progressivo.<br><br>Dunque per Bloch si può avere un concetto di progresso “bianco” nel suo uso coloniale, nel senso che l’imperialismo ha sempre lavorato con un concetto di progresso in senso ideologico-coloniale, cioè come giustificazione dell’impresa coloniale occidentale: tuttavia secondo Bloch, anche ammettendo che una certa parte della colonizzazione abbia incidentalmente portato un certo “progresso morale” agli indigeni, l’idea di progresso che in questo caso è in questione non è altro che una giustificazione al colonialismo, il cui vero scopo è sempre stato il profitto. Anzi, per Bloch l’obiettivo del colonialismo non solo non è stato il progresso, ma anzi l’obiettivo del colonialismo verso i popoli colonizzati è stato quello di non farli progredire, di mantenere le loro economie dipendenti: c’è dunque un pieno pervertimento della categoria di progresso, ma venduto come un modo di accedere alla “civiltà europea”, intesa come modernità. Ciò che prima faceva il cristianesimo dei missionari, ora lo fa una nuova ideologia coloniale che è quello della “civiltà atlantica”, la NATO, intesa come continuazione della vecchia supremazia europa sul mondo.<br><br>Inoltre, Bloch mostra come il progresso può essere pervertito anche assegnando il contenuto della meta del progresso (l’ultimo stadio ideale dello sviluppo umano) identificandolo come troppo europeo, ossia identificando l’idea di progresso con quella di sviluppo europeo, nello stesso senso con cui si identifica la modernità con l’occidente. Insomma all’ideologia imperiale serve sopravvalutare il concetto di classico raggiunto dall’Europa come ciò che pone in ombra tutto il resto prodotto da altre civiltà: in questo senso ricordiamo come nelle scuole coloniali in India o in Africa veniva insegnata la classicità greca e romana, e non quella indiana o del regno del Benin, ad esempio. <br>Questo è dunque sintomo e parte di un’idea di sviluppo come tutto-uguale: la classicità greca secondo questa idea vale per tutti, è imposto come modello classico per tutto il mondo. Bloch afferma invece il contrario, e afferma che la scultura africana, l’architettura indiana o cinese devono essere riconosciuti come autonomi, anche temporalmente, come storie autonome, come aventi una propria classicità autonoma che non deve essere letta in riferimento ad una classicità assoluta e dunque in generale ad una storia universale a cui tutti gli altri devono fare riferimento.<br><br>Secondo Bloch ci sono 3 problemi nel concetto di progresso, che possono essere risolti dal suo punto di vista declinando il concetto di progresso in un certo modo, che lui propone.<br><br>I concetti di struttura e sovrastruttura sono concetti marxiani, già affrontati da <a data-href="Frantz Fanon" href="/Filosofia morale/Frantz Fanon.html" class="internal-link" target="_self" rel="noopener">Frantz Fanon</a>.<br><br>
<br>Marx

<br>Nella lettura classica la struttura è la sfera economica e delle relazioni sociali nella maniera più materiale possibile, mentre la sovrastruttura è invece connessa alla dimensione culturale, giuridica, politica: Per Marx struttura e sovrasttura si influenzerebbero a vicenda e sarebbero di volta in volta in contraddizione, e questo sarebbe dunque il motore della storia. 


<br>Fanon

<br>Secondo <a data-href="Frantz Fanon" href="/Filosofia morale/Frantz Fanon.html" class="internal-link" target="_self" rel="noopener">Frantz Fanon</a> in colonia queste due realtà tendono a collassare l’una sull’altra, mentre di solito per l’occidente si utilizzava un’idea molto più dialettica, come due cose che sono separate e attraverso le loro contraddizioni fare maturare la società stessa.


<br>Stalin

<br>Nella versione ortodossa standard del marxismo degli anni di Bloch si diceva che la struttura erano le forze produttive (cioè la somma di tutta la capacità produttiva materialmente esistente in un dato stato - in cui dunque c’erano industrie, terre...), e la sovrastruttura erano i rapporti di produzione (ossia i rapporti sociali in cui il lavoro e la produzione vengono organizzati). In questa visione c’è un avanzamento di entrambi gli elementi, ma ad un certo punto le forze produttive superano i rapporti di produzione, e dunque entrano in contraddizione: a quel punto accade la rivoluzione, in modo che i rapporti di produzione cambiano. Questa è la versione ortodossa ufficiale del marxismo sovietico di Stalin, per cui dunque lo sviluppo delle forze produttive porta ad una contraddizione con i rapporti sociali di produzione, che provoca una rivoluzione che cambia la forma dei rapporti di produzione: per questo motivo la classe mercantile e industriale era cresciuta durante il feudaleismo fino a quando la loro forza produttiva divenne in contraddizione con i rapporti sociali feudali di produzione esistenti (ossia ad esempio i servi della gleba scappano in città per lavorare nelle botteghe, iniziano scontri fra città e campagna dove i comuni sconfiggevano i signori feudali, le città erano sempre più ricche e i signori feudali sempre più poveri...), cosa che fa terminare il sistema economico feudale e fa iniziare quello borghese, ossia il capitalismo. Lo stesso processo secondo questa visione accadrà dal capitalismo al socialismo


<br>Bloch (e Marx).

<br>Se questa è la versione standard del marxismo sovietico, e Bloch dice invece una cosa diversa (anche Marx infatti diceva una cosa diversa, e il testo di Marx è proprio dove Bloch riparte): secondo Bloch non è detto che possono esistere solo struttura e sovrastruttura e che quelle possono crescere internamente a diversa velocità ma poi sono omogenee, ma piuttosto che anche all’interno di struttura e sovrastruttura alcune cose possono crescere più di altre (ad esempio può essere che la politica sia più avanzata e l’arte più arretrata...). 
<br>Bloch chiarifica questo punto citando Marx nella Critica dell’economia politica, il quale mostra che nella Grecia antica c’era un alto sviluppo artistico e un basso sviluppo tecnico, rapporto che è invertito nel mondo capitalistico moderno: secondo Marx il grande poema epico fu possibile proprio grazie all’arretratezza tecnica, e dunque il progresso può avvenire in modo molto diverso nelle forze produttive o nei rapporti di produzione. Marx aveva già parlato di questo argomento insieme ad Engels nell’Ideologia tedesca, quando dice che Francia, Inghilterra e Germania sono per un verso contemporanee e per un altro no (Marx parla negli anni 40 dell’800); ossia che ci sono tre elementi nei diversi paesi che sono allo stesso grado di sviluppo, ma gli altri non lo sono: l’Inghilterra è il punto di massimo avanzamento della modernità dal punto di vista economico (per via della rivoluzione industriale), la Francia è al massimo sviluppo del progresso in ambito politico (per via della Repubblica e della Rivoluzione francese grazie alla quale si è estinto l’ancient regime che invece permane in Inghilterra), e la Germania invece, essendo arretrata sia politicamente che economicamente, ha un livello di sviluppo pari a quello della politica francese e dell’economia inglese nel campo della filosofia. Dunque già in Marx c’è un’idea di gradi di sviluppo diversi di aree della vita sociale diverse all’interno dello stesso paese: Bloch lo sottolinea in maniera più netta perchè vuole evidenziare come non sia possibile parlare di progresso in generale perché può essere benissimo che ci sia uno sviluppo elevatissimo di forme artistiche ma allo stesso tempo delle capacità tecniche ridottissime.


<br><br>Bloch mostra che il concetto “bianco” di progresso tende a prendere un certo sviluppo e lo erge a metro dello sviluppo universale: ad esempio lo sviluppo della scultura greca viene eretta a metro dello sviluppo artistico del mondo intero, per cui tutte le sculture ad esempio devono passare da essere più rigide a più tonde e dinamiche; per cui se si analizza la scultura di un’altra civiltà e si trova una scultura rigida, ciò significherà da questo punto di vista che la scultura di quel paese è più indietro del livello di sviluppo della grecia del 500 a.C. Bloch sta dicendo che invece non è così perchè si tratta di sviluppi separati: non ha senso dire che la scultura egizia, che tra l’altro precede quella greca di quasi duemila anni, va letta in rapporto con lo sviluppo della scultura greca (lo stesso però vale con l’arte cinese, indiana...). Per Bloch la contraddizione che si crea pretendendo di leggere le arti non europee come se fossero appartenenti ad uno stadio di sviluppo precedente rispetto a quello espresso nella società greca, e non invece come parte di una propria storia: questo non fa altro che affossare ulteriormente il concetto di progresso, rendendolo inservibile e insensato.<br><br>Bloch parla della difficoltà di rappresentare l’enorme materiale extraeuropeo che in quel periodo storico non era più possibile ignorare, e in particolare di un’idea particolarmente di moda nell’Europa di fine 800 e inizio 900 secondo cui anziché affermare l’esistenza di uno sviluppo unico che l’Europa ha già fatto e che gli altri dovranno fare in un modo o nell’altro, afferma che ogni civiltà sta a sé. <br><br>Il problema di questa concezione secondo Bloch è che in questo senso il fattore tempo è cancellato, ossia non solo non c’è un concetto di progresso o di storia in senso stretto, ma c’è un’idea che ogni civiltà sta a sé come in una bolla staccata dalle altre (e questo ricorda la critica di Said al nazionalismo che non riesce a diventare liberazionismo) in cui non c’è contatto fra le culture e le culture sono viste come blocchi monolitici che crescono, ma che crescono non nel senso di prorgesso in cui c’è dunque spazio per l’imprevedibilità e la libera costruzione dell’uomo della propria storia, ma c’è invece un’idea di crescita preordinata come un corpo biologico. Questa è un’idea che torna molto ragionando sulla storia degli imperi, e in particolare in quel periodo (il vittorianesimo) dove l’idea di decadenza era molto in voga (si rimanda a Said e al modernismo letterario), e dunque in cui c’era l’idea di massima estensione e di decadenza imminente. Dunque in questa visione manca l’idea di progresso (al contrario c’è un’idea di cicli vitali che nascono e muoiono e al massimo ricominciano da capo) e c’è invece l’idea di incomunicabilità tra culture diverse.<br>Bloch afferma che questa idea è il veleno uguale e contrario della falsificazione ideologica-coloniale del progresso, in quanto schiaccia il tempo sullo spazio e - anziché schiacciare lo spazio sul tempo e dire che tutto il mondo funziona allo stesso modo come l’idea di sviluppo europeo - dice che il mondo funziona come vuole ma non c’è conttato né storia, e dunque non c’è umanità in quanto si perde l’idea di una storia globale del genere umano, di storia comune, di storia unitaria di cui aveva parlato già <a data-href="Agostino" href="/Storia della filosofia medievale/Agostino.html" class="internal-link" target="_self" rel="noopener">Agostino</a>. <br>Dunque questa idea pur essendo in grado di rendere conto di tutto ciò che esiste, perché non avendo un’idea di progresso univoca non taglia fuori tutto ciò che è difforme dall’idea europea di progresso - elimina i concetti di storia, di contatto fra culutre e di storia unitaria dei popoli e dell’umanità.<br><br>Dunque Bloch propone di aggiungere a questa idea una sorta di supplemento spaziale, ossia riusciamo a prendere il buono di questa idea di pluralità e autonomia delle culture e coniugarlo con un’idea di sviluppo e con un’idea unitaria di umanità e di sviluppo, allora forse è possibile formulare un concetto di progresso diverso.<br><br>Il concetto di polifonia è un concetto musicale, ed è molto simile se non equivalente a quello di contrappunto, utilizzato da <a data-href="Edward Said" href="/Filosofia morale/Edward Said.html" class="internal-link" target="_self" rel="noopener">Edward Said</a>: lo studioso infatti contrapponeva all’idea di storia come canto monodico un’idea di storia come canto a più voci, dove la storia è ciò che si sente insieme, e non la singola voce che invece non può darsi. Polifonia significa la stessa cosa, e dunque l’idea di storia di Bloch e di Said sono praticamente corrispondenti.<br>Bloch afferma che il corso della storia è unitario, e il fatto che in certi momenti le comunicazioni fra popoli possono interrompersi non significa che in generale la storia non sia unitaria: anche in una sinfonia non esiste il continuo di tutte le voci, ma piuttosto a volte suonano alcuni strumenti e ne tacciono altri, ma in generale gli strumenti sono tutti lì e suonano tutti in diversi momenti. Dunque le temporalità che possono evolversi a ritmi diversi sono comunque parte della stessa storia globale, e perciò si incontrano comunque nonostante si possano trovare a gradi di sviluppo diversi in diversi ambiti: Omero, che Bloch considera molto più avanzato dell’equivalente di un ingengnere del mondo greco, parla con l’ignegnere del mondo greco dell’epoca, in quanto non sono in due bolle separate; e dunque analogamente se in una certa epoca se una società ha un’economia basata sulla produzione industriale e un’altra sull’agricoltura di sussistenza, le due società non per questo non si parlano e si trovano in due bolle diverse, ma semplicemente hanno una composizione di temporalità ciascuna al proprio interno e ciascuna l’una nei confronti dell’altro, e non è detto che vadano misurati sullo stesso modello o che vadano letti nei termini dello stesso sviluppo.<br>Dunque Bloch sta dicendo che la modernità non è qualcosa che sta in fondo ad una linea tempo, che è quella occidentale e che va dalla classicità greca fino alla società industriale borghese dell’800 e 900, ma sono tante linee diverse, tutte parte della storia dell’umanità, e sono le mille sfaccettature umane. Dunque, il progresso, inteso sia come avanzamento in generale ma anche come avanzamento verso la meta del regno della libertà, ossia il socialismo, ma in generale l’idea di progresso è resa possibile solo con il contributo dell’intera umanità, il progresso è una polifonia, una sinfonia, non è un canto monodico: dunque quante più storie ci sono, quante più vengono riconosciute e consciute, ossia quanto più contatto c’è fra queste varie linee temporali, tanto più sarà possibile incontrare diverse sperimentazioni di diverse forme sociali, e tanto più tutti progrediranno.<br><br>Bloch critica l’idea di temporalità basata sulla fisica newtoniana sulla base della matematica newmanniana che a sua volta ha reso possibile la teoria della relatività generale di Einstein. Questo significa che per <a data-href="Newton" href="/Storia della scienza/Newton.html" class="internal-link" target="_self" rel="noopener">Newton</a> lo spazio e il tempo sono assoluti, ossia sono dei contenitori vuoti sempre uguali a sé stessi in cui gli eventi si verificano senza che lo spazio e il tempo siano influenzati. Fino all’Ottocento esisteva un unico modo di concepire lo spazio in geometira, ossia quello euclideo, secondo cui lo spazio è un piano regolato nel suo funzionamento da degli assiomi. Nell’Ottocento alcuni matematici iniziano a capire che il piano può essere pensato in altri modi: si iniziano dunque ad immaginare piani curvi, e di conseguenza le rette possono comportarsi in modo diverso (delle rette parallele ad esempio in un piano curvo si incontrano). Ciò che fa Einstein è ripensare lo spazio fisico a partire da questa scoperta, e dice che lo spaziotempo in cui viviamo non soltanto non è piano, ma non è neanche un contenitore vuoto e neutro, ma viene modificato dalla materia che vi è contenuta. Dunque la Luna è attratta dalla Terra non per il motivo della teoria piuttosto esoteriche di Newton, ma perché avendo la Terra una massa essa deforma lo spazio e crea l’equivalente in quattro dimensioni di un’avvallamento per cui la Luna scivola verso la Terra, ma non cascano una sull’altra perché si muovono entrambe.<br>Bloch dunque partendo da questo prova ad immaginare anche il tempo storico in questi termini, ossia come se ciò che avviene all’interno tempo storico influenzasse la forma stessa del tempo storico. Bloch dunque immagina il tempo storico come pluridimensionale e curvo, proprio come lo spazio di Einstein. <br><br>Bloch inoltre mostra come sia in qualche modo assurdo dire che diverse civiltà stanno nel tempo, perché una certa concezione del tempo sta dentro le singole civiltà: l’antica Grecia aveva un’idea di tempo ciclica, e dunque c’è un tempo ciclico nella storia greca; l’idea cristiana di tempo è lineare, che va dalla caduta alla salvezza passando per la morte di Cristo; si tratta dunque di due tempi diversi che stanno dentro due diverse concezioni culturali, e vanno dunque compresi in questi termini, ossia termini qualitativi. Dunque il progresso va inteso nei termini di tempi culturalmente costruiti, non come qualcosa che fa parte del cosmo obiettivamente oltre noi.<br><br>Infatti per Bloch ci sono tempi storici di densità diverse, nel senso che ci sono momenti storici più pieni di cose, avvenimenti: il ‘17 russo rispetto all’erosione di una scogliera dagli agenti atmosferici sono veramente tempi uno più lungo dell’altro o sono ugualmente densi? <br><br>Tuttavia bisogna stare attenti a non trasformare questa idea di tempo naturale in una sorta di puro passato, di condizione che sta fuori dalla storia umana intesa come progresso in quanto finiremmo per immaginare la natura come un supporto neutro all’interno del quale avviene la nostra storia, come lo spazio neutro newtoniano. Bloch afferma che esiste certamente una storia naturale precedente all’umanità, ma esiste anche una storia naturale in atto, in quanto sappiamo che la storia naturale non è affatto conclusa, e soprattutto non è separata dalla storia umana (anche se non si volesse accettare il concetto di antropocene, è chiaro che storia sociale e naturale sono intrecciate ed è chiaro che la natura non è un supporto esterno fisso e neutrale). <br>Secondo Bloch il modo di concepire la storia naturale come una storia conclusa che è condizione della nostra ma che ha dato ciò che doveva dare, è esattamente come Hegel immagina la storia delle civiltà non europee, che infatti vengono in qualche modo ridotte a natura (nel caso dell’Africa è evidente): Bloch mette in luce come autori come Ranke o Hegel leggono la storia di India, Cina, Egitto esattamente in questi termini, così come un passato naturale inteso come storia passata e conclusa che è condizione della nostra storia ma che ora è conclusa; e per questo motivo le storie dei popoli extraeuropee vengono sbalzate fuori dalla contemporaneità, perché vengono lette come passati chiusi, come temporalità esaurite. Invece Bloch ricorda che sono tutte temporalità vive, che sono sempre coesistite con quelle europee e che continueranno a farlo: Bloch lo specifica, citando prorpio India e Cina perché nel momento in cui scriveva erano appena avvenute le indipendenze di India e Cina (47 e 49), e dunque questi avvenimenti ci ricordano che quelle storie non sono finite, ma anzi Bloch vede la possibilità per centinaia di culture bloccate dal colonialismo occidentale di riprendere il loro percorso e quello delle loro rispettive temporalità che si devono intrecciare tra loro per confluire - in modo polifonico e poliritmico, ossia a modo e velocità divere - in quella che è la storia globale dell’umanità che va verso una meta che è, nella prospettiva di Bloch, un mondo migliore in cui non c’è vertice europeo ma in cui l’europa (né lei ne altri) non fa da modello né da contenitore ma è semplicemente un’insieme di voci fra le altre. <br>Bloch sta dunque proponendo una visione di progresso che vada oltre le tre aporie che ha mostrato e oltre le falsificazioni coloniali e che quindi sia adeguato al periodo storico della decolonizzazione, e quindi infine comprendendo pienamente all’interno di una teoria della storia l’idea di una pluralità dei tempi, una pluridimensionalità del tempo, dei popoli e del progresso che non gerarchizza ma che riconosce nella diversità ma anche nell’uguaglianza.]]></description><link>Filosofia morale/Ernst Bloch.html</link><guid isPermaLink="false">Filosofia morale/Ernst Bloch.md</guid><pubDate>Fri, 24 May 2024 20:42:32 GMT</pubDate></item><item><title><![CDATA[Frantz Fanon]]></title><description><![CDATA[ 
 <br><br>Fanon nasce nel 1925 nel capoluogo della regione della Martinica, allora colonia caraibica francese: quinto di otto figli di una famiglia piccolo borghese,  frequenta le scuole superiori in Martinica (ha come maestro lo scrittore e poeta Aimé Cesaire e qui conoscerà il movimeno della negritudine), e poi si sposta in Francia per combattere all’interno della seconda guerra mondiale nelle truppe della Francia libera contro il governo collaborazionista di Vichy. Dopo la guerra si iscrive all’università dove studia medicina, frequentando anche corsi di letteratura, teatro e filosofia - in particolare i corsi di Merleau-Ponty, fino a laurearsi, nel 1951, in psichiatria. Nel periodo francese Fanon scrive e pubblica il suo primo libro, “Pelle nera, maschere bianche” (1952), che tratta gli effetti psicologici e psichiatrici devastanti del colonialismo sulle persone nere colonizzate.<br>Dopo qualche breve esperienza di psichiatria in Francia, diventa primario di psichiatria in un ospedale in Algeria, allora colonia francese: nel novembre del ‘54 scoppia la guerra di liberazione algerina, e Fanon si schiera fin da subito a fianco del Fronte di Liberazione Nazionale inizialmente collaborando da esterno nascondendo armi e munizioni, e poi dal 1956 unendosi al fronte, collaborando con il giornale rivoluzionario e svolgendo un ruolo di mediatore diplomatico fra il Fronte e i vari paesi africani in cui si stavano sviluppando movimenti anticoloniali (questo fermento anticoloniale era causato sia del fatto che i popoli colonizzati avevano combattuto per i colonizzatori e poi non erano stati ricompensati, sia grazie al grande impatto della liberazione di India e Cina, e sia grazie alla posizione anticoloniale dell’URSS).<br>Nel 1961 finisce le bozze de “I dannati della terra”, ma scopre in quell’anno di essere malato di leucemia: cerca, senza successo di trovare delle cure sperimentali, e poco prima di morire a soli 36 anni chiederà a Sartre di scrivere una prefazione per il suo testo.<br>Fanon non ha potuto vedere la ricezione del suo libro, ma il testo ha avuto un grande successo e ha avuto grande influenza sia negli ambienti della sinistra extraparlamentare italiana e francese ma anche e soprattutto nei movimenti anticoloniali e di liberazione nazionale di tutto il mondo (come le Pantere nere negli USA, i movimenti anti-apartheid in Sudafrica, l’IRA in Irlanda e i movimenti africani), come anche nei movimenti del terzomondismo e dei paesi non allineati durante la guerra fredda. Dopo questo ruolo di primo piano nei movimenti di decolonizzazione, negli anni 80 viene letto molto meno e quasi dimenticato fino alla fine della guerra fredda in cui viene riscoperto non in più in luce delle lotte anticoloniali ma bensì nel contesto degli studi postcoloniali.<br><br>Secondo Fanon il progetto minimo della decolonizzazione coincide con il suo progetto massimo, e tale progetto massimo è obbligatoriamente un fenomeno violento e di stravolgimento totale: non può dunque esistere un processo graduale e riformista, il processo di decolonizzazione è un processo esclusivamente rivoluzionario, violento e che consiste nel ribaltamento totale della società. Il processo che Fanon sta presentando non può fare contenti tutti: per Fanon la decolonizzazione è la sosituzione di una specie di uomini con un’altra, e non può terminare con la convivenza pacifica di ex-colono e ex-colonizzato. <br>Fanon non ha assolutamente in mente uno stato razzialmente ed etnicamente univoco, ma sta mettendo in luce il dislivello irrisolvibile di potere tra colono e colonizzato. In Sudafrica ad esempio nonostante la decolonizzazione e i grandi passi avanti fatti da Mandela in poi, ancora oggi esistono i quartieri bianchi ricchi e i quartieri neri poveri.<br>Il concetto di nazione in Fanon
Troviamo uso coerente e progressivo (e non conservatore) del concetto di nazione, anche se oggi è associato a pensieri conservatori e per niente progressivi: questo perché quando una potenza rivendica al propria nazionalità sta rivendicando il proprio potere di dominio verso gli altri, mentre invece se un popolo sottomesso rivendica la propria nazionalità sta rivendicando la propria libertà. 
<br>I coloni non hanno la stessa identità nazionale dei loro compatrioti della madrepatria, o perlomeno ciò era molto evidente nel caso francese: questa identità viene dunque rivendicata dai coloni sia quando la madrepatria cerca di tassare la colonia che quando la madrepatria cerca di limitare la violenza fra i coloni e i colonizzati: è infatti più interesse dei coloni uno sdoganamento della violenza e un allargamento sregolato delle colonie, in quanto il colone trae profitti e i suoi beni dalla colonizzazione e si pone verso la madrepatria come chi conosce davvero i colonizzati e che dunque sa gestirli.<br><br>L’antagonismo irrisolvibile fra colono e colonizzato è scaturito dal fatto che è il colono che fa il colonizzato, ossia che è il colono che rende il colonizzato tale.<br>Su questo punto del colonizzatore che costruisce il colonizzato c’è una pagina molto significativa di Cedric J. Robinson, autore del libro Black marxism: the making of the black radical tradition, che:<br>
<br>già nel 1983 critica il riduzionismo di classe (ossia il tentativo di ridurre tutte le forme di oppressione a forme di oppressione di classe), aprendo ad una prospettiva intersezionale parlando di capitalismo razziale, termine con cui designa questa complicazione tra la dimensione della classe, del lavoro, dello sfruttamento economico e della divisione delle popolazioni e soprattutto del proletariato, in diversi gruppi etnici nazionali che vengono contrapposti l’uno all’altro: per Robinson è impossibile immaginare un capitalismo senza razze (intese come elemento socialmente costruito), ossia senza razzismo. Per Robinson dunque il razzismo non è un’azione puramente ideologica di divide et impera, ma come un costrutto ineliminabile nato insieme al capitalismo.
<br>Considerato ciò, esiste per Robnison - a partire dal ‘500 - una tendenza alla divisione del lavoro su base etnica e razziale: per Robinson il concetto e la parola nword crea un essere astratto che prima non c’era, sostituendo all’essere concreto un essere astratto senza cultura, religione, storia, luogo o umanità; ciò attribuisce un ruolo produttivo al colonizzatore rispetto al colonizzato.
<br><br>Se in Europa interi settori della società svolgono funzioni ideologiche, ossia formano barriere tra la violenza che viene prodotta dai padroni sui popoli, in colonia non esistono barriere di nessun tipo, il che crea un’immediatezza e una purezza dell’oppressione del colono sul colonizzato.<br>Fanon parla della colonia come di un mondo dicotomico, scisso in due: l’apartheid sudafricano chiarisce benissimo questo concetto, in quanto corrisponde alla divisione del territorio nazionale in blocchi e aree diverse, in alcune delle quali vengono stipate le persone nere (zone poverissime di risorse), e dunque considerate fittiziamente come altri stati in modo da non dover concedere alle persone la cittadinanza del Sudafrica così da non permettergli la libera circolazione nel paese ma solo di spostarsi al di fuori delle aree per fare manodopera. Tutt’oggi vi è una certa corrispondenza tra le zone ricche abitate precedentemente dai coloni e sobborghi più poveri e criminali che sono sostanzialmente coincidenti con i luoghi in cui erano concentrati i neri. Fanon insiste molto sull’idea del mondo dicotomico della colonia scissa in due, e successivamente proporrà una descrizione analoga delle città del colono e del colonizzato. In pratica, fra le zone in cui abitano i coloni e i colonizzati esiste una contraddizione senza possibile sintesi.<br>Ci si potrebbe a questo punto chiedere se sia visibile ancora oggi una separazione di questo tipo, e la risposta è si: nelle città di Lagos in Nigeria, di Johannesburg in Sudafrica e di Nairobi in Kenya le descrizioni proposte da Fanon tra i tipi di città dei colonizzati e dei colonizzatori - sebbene con alcune differenze - sono ancora calzanti.<br><br>Fanon analizza le modalità con le quali si compenetrano la dimensione della “razza” e della classe nel mondo coloniale: in colonia la causa diventa conseguenza, ossia si é ricchi perché bianchi, e si é bianchi perché ricchi.<br>Per Fanon dunque, la teoria marxista della struttura e della sovrastruttura va ampliata e modificata nel caso specifico della colonia: la divisione in classi in colonia non è determinata da chi ha più soldi, o meglio sì ma la ricchezza in colonia non è mai data se non su base razziale (ossia la classe dirigente corrisponde con i coloni, con i non autoctoni). Da ciò scaturisce una sistematica suddivisione razziale del lavoro, come diceva Robinson: il dato razziale non è qualcosa dipendente solo dall’ideologia, ma è qualcosa che viene inciso nella materialità della società.<br>Struttura e sovrastruttura, categorie marxiane
La struttura in Marx è definita come l’insieme delle strutture economico sociali e materiali di una società intese come tutto ciò che ne rende possibile la produzione e la riproduzione; mentre la sovrastruttura consiste nell’insieme dei dati culturali e sociali e ideologici condivisi da una certa comunità.
La metafora con cui Marx spiega il rapporto tra struttura e sovrastruttura è quella dello scheletro e dei muscoli, nella quale metafore è ovvio che i muscoli senza scheletro non possono esistere, ma tuttavia anche con uno scheletro privo di muscoli non è che si possa fare più di tanto.
<br>Fanon sta dicendo che in colonia la struttura e la sovrastruttura tendono a collassare una sull’altra, fino a quasi diventare la stessa cosa: sta la questione razziale è sì parte della sovrastruttura ma diventa quasi coincidente con la struttura.<br><br>Nel colonialismo il colonizzato è ridotto ad essere senza storia: dunque farsi storia in atto significa lottare materialmente e riaffermare la propria identità e la propria storicità: nell’ideologia coloniale il colono è sempre parte attiva nella colonia, è l’inizio assoluto della terra che ha colonizzato (si fa questo appropriandosi del territorio e creando un legame nuovo fra coloni e territori sostituendosi agli indagini) e costruisce il colonizzato come oggetto della sua storia.<br>Se in <a data-href="Cartesio" href="/Storia della filosofia moderna I/Cartesio.html" class="internal-link" target="_self" rel="noopener">Cartesio</a> dio crea il mondo e poi  questo continua a funzionare da solo, in <a data-href="Aristotele" href="/Storia della filosofia antica/Aristotele.html" class="internal-link" target="_self" rel="noopener">Aristotele</a> dio è il motore immobile, la causa continuata, ossia ciò senza cui il modno non può funzionare: nella prospettiva coloniale il colono è, nella sua autorappresentazione, il motore immobile senza il quale la colonia si ferma e torna al medioevo (c’è in questo anche una minaccia in cui se il colono va via porta anche il capitale).<br><br>Finché il colono fa la storia, ossia finché lo spazio della storia è occupato dal colono e finché egli tende a farla sua, quella del colonizzato è come se fosse bloccata: sta al colonizzato riprendersela, ossia farla ripartire e appunto farsi storia in atto.<br>Per Roper, uno dei più eminenti storici britannici, solo la storia europea è storia, perchè nella sua opinione la storia è movimento intezionale, e dunque solo gli europei fanno la storia e sanno di farla. Questa opinione, razzista, chiarifica questo concetto di storia bloccata nel contesto coloniale.<br><br>Con colonialismo d’insediamento si intende lo spostamento di grandi masse di coloni dalla madrepatria alla colonia fino a costruire una nuova società, a differenza del colonialismo di sfruttamento che è inteso come la costruzione di basi commerciali in territorio extraeuropeo con basso afflusso di coloni. <br><br>Wolfe teorizza la logica dell’eliminazione come metodo delcolonialismo d’insediamento: secondo questa logica il colono arriva in un territorio che sogna vuoto (ma che non lo è), e dunque elimina chi la occupa per occupare egli stesso quella terra. Questa teorizzazione ha come principale modello il colonialismo in Nord America, che ha effettivamente avuto luogo con l’eliminazione dei nativi americani e la sostituzione di essi con i coloni europei.<br><br>Questa idea è stata contestata successivamente da Robert Kelly, che ha costruito un’alternativa interpretativa mostrando che Wolfe non analizza nessun caso africano, quando invece i primi e paradigmatici casi di colonialismo d’insediamento sono avvenuti in Africa (come in Sudafrica e in Algeria).<br>Secondo Kelly dunque dalla teoria di Wolfe emerge che alla domanda qual è l’interesse del colono la risposta sia la terra e basta. In realtà le prime colonizzazioni dell’Africa non erano interessate alla terra, ma bensì al lavoro e alla manodopoera degli africani.<br><br>Per Kelly il colonialismo d’insediamento in Africa aveva come principale lo sfruttamento del lavoro degli africani piuttosto che l’appropriazione delle terre, tanto che per i primi 300 anni il colonialismo in Africa non si è concretizzato tanto in occupazione della terra, ma nello sfruttamento e nella razzia della forza-lavoro africana.<br>Dunque, ricordare questa dimensione del lavoro aiuta a modificare la prospettiva: l’obiettivo del colonialismo d’insediamento è espropriare il colonizzato di terra e dunque proletarizzarlo, obbligandolo così a lavorare per il colono: i coloni per Kelly dunque volevano sia la terra che il lavoro, perciò l’eliminazionismo di Wolfe non può funzionare, perchè i coloni non potevano eliminare tutti gli indigeni, poichè gli servivano per sfruttarli.<br><br>All’interno della prospettiva del colonialismo d’insediamento come lo intende Kelly, i coloni vogliono sia la terra che il lavoro dei nativi, ma non il popolo: ciò significa che il colonialismo tenta di distruggere la cultura del popolo colonizzato e i legami metafisici e materiali del popolo con la terra (che corrisponde a ciò che Fanon intende con nazione), in modo da distruggere e eliminare gli elementi culturali e materiali con cui il colono potrebbe resistere all’espropriazione della terra e del lavoro.<br><br>Fanon mostra ora una rappresentazione opposta e rovesciata a quella del colono artefice: secondo questa nuova rappresentazione l’Europa è una creazione del terzo mondo, nel senso che lo sviluppo dell’Europa e il sottosviluppo del terzo mondo sono frutto dello stesso processo, che è la colonizzazione (già Marx diceva che un’accumulazione di ricchezza di una parte corrisponde sempre alla enorme miseria di un’altra). Dunque è il colonizzato che in realtà ha fatto il colono, è la colonia che ha fatto l’Europa (nel senso materiale di sfruttamento e appropriazione di risorse e di lavoro).<br><br>La colonia resta dipendente dallo stato colonizzatore anche dopo la decolonizzazione, in quanto molto spesso dopo la decolonizzazione il paese si trova senza risorse e dunque non in grado di convertire l’assetto economico da unicamente di esportazione di una singola materia prima e economia funzionale e adatta a sostenere un paese. Fanon pone già all’epoca il problema della giustizia riparatova fra paesi colonizzati e colonizzatori, tema che è ancora discusso oggi sia in materia economica che in ambiti più specifici, come quello dei beni culturali. <br>L’idea stessa della beneficienza internazionale in realtà è in sé problematica perché presuppone che ci sia una parte che decide generosamente di donare qualcosa all’altra, spesso in maniera pietistica e paternalistica: la critica è che la parte ex-colonizzata non vuole carità o generosità, ma bensì ciò che gli spetta in quanto la ricchezza di cui la parte colonizzatrice dispone è stata prodotta anche e soprattutto da chi è stato colonizzato. Si tratta di un dibattito sulla giustizia retributiva che si può porre anche a livello di giustizia sociale all’interno di uno stato. <br>Fanon pensa la giustizia redistributiva solo in campo internazionale, nel senso che fare redistribuzione di ricchezza all’interno di uno stato europeo significa farlo quando le condizioni che hanno permesso quella ricchezza sono basate sul furto o sul colonialismo.<br><br>All’interno di questo ragionamento, Fanon afferma che il nazismo ha semplicemente trasformato l’Europa in una colonia, e dopo la guerra le nazioni europee hanno chiesto alla Germania una riparazione dei danni causati (elemento a favore della sua tesi di giustizia riparativa fra ex-colonie e paesi colonialisti). Anche Arendt, Cesaire e Weil vedevano un legame ovvio fra colonialismo europeo e nazismo: è importante sottolineare questo legame per mettere in luce le profonde implicazioni morali del colonialismo, spesso sottovalutate rispetto a quelle del nazismo (che invece sono chiare a tutti). <br>Una delle principali obiezioni sta nel fatto cho inserendo il nazismo all’interno della storia coloniale dell’intera Europa c’è il rischio negare la specifictà della shoah: al contrario però il rischio è che tagliando i legami fra nazismo e colonialismo si arriva ad allontanare il nazismo da noi e dalla nostra storia.<br><br>Enzo Traverso, citando anche dai verbali dattiloscritti delle cene di Hitler, dimostra che la tesi di Fanon, Arendt, Aeil e Cesaire non è metaforica, ma reale: sono i nazisti stessi che vedevano questa connessione, che vedevano il loro piano in termini coloniali: Hitler infatti paragonava le guerre tedesche verso est come una guerra coloniale, in modo di trasformare i paesi slavi come una “india tedesca”.<br>Si tratta di un collegamento esplicito, e non è nemmeno sorprendente guardando alla storia coloniale tedesca, molto più di breve respiro ma con ambizioni a una grandeure imperiale come quella britannica.<br>Dunque è evidente che il collegamento esista, e non diminuisce la gravità del nazismo, ma semplicemente inserisce il nazismo in continuità con la storia coloniale europea. <br><br>Questa idea va contro al tentativo di l’estromissione del nazismo dal contesto europeo, come aveva tentato l’economista neoliberale Von Hayek che lo faceva nascere da un “dispotismo orientale” e che quindi nasce dalla troppa esposizione della Germania a est (considerando il nazismo uguale al bolscevismo, nato in Russia e cioè Asia e dunque dispotica) cosa che alimentava anche il paradigma occidente=democrazia/oriente=dispotismo. Questo tema sarà trattato in modo molto approfondito da <a data-href="Edward Said" href="/Filosofia morale/Edward Said.html" class="internal-link" target="_self" rel="noopener">Edward Said</a>.<br>Negare la continuità e il legame fra nazismo e colonialismo significa autoassolversi, e anzi addirittura nel caso di Von Hayek assumere che il nazismo sia colpa dei non-europei: invece la shoah, che rimane comunque qualcosa di unico, è stata resa possibile da elementi tutti interni alla cultura europea: l’unicità del nazismo sta nella sintesi unica e nuova di tanti fili diversi nati in momenti e paesi diversi ma tutti nel medesimo passato culturale e coloniale europeo.<br><br>Una serie di pensatori, come Hannah Arendt, avevano rappresentato Fanon come un apologeta della violenza, cioè come un pensatore che esaltava la violenza in quanto tale: in realtà Fanon non fu un apologeta della violenza, ma bensì un pensatore della violenza, nel senso che riflette sulla violenza e cerca di comprenderne il ruolo rispetto a diverse altre questioni. In linea di massima, Fanon presenta una versione molto complessa dell’argomento dell’autodifesa, perché il punto fondamentale dell’argomentazione di Fanon è che l’iniziativa di passare alla violenza è sì del colonizzato (nel senso che è una scelta che prende), ma la sua decisione non fa passare la situazione coloniale da uno stadio non violento a uno violento, ma bensì con il passaggio alla lotta armata il colonizzato sceglie semplicemente di non essere più solo oggetto della violenza ma di farsi anche soggetto della violenza.<br><br>In un paragrafo del libro “Pelle nera, maschere bianche”, Fanon parla del riconoscimento (inteso nel senso hegeliano) e del ruolo della violenza nel riconoscimento: Fanon fa una riscrittura della dialettica servo-padrone di Hegel.<br>La dialettica servo-padrone in Hegel
La dialettica servo padrone in Hegel è una fase del percorso di riconoscimento dello spirito: all’origine abbiamo di fronte due esseri umani uguali che lottano; uno dei due però decide di sottomettersi per avere salva la vita, e dunque uno diventa il padrone e l’altro il servo. Apparirebbe così che il padrone ottiene il riconoscimento come essere umano e il servo no, ma tuttavia dal momento che il padrone non fa nulla mentre il servo lavora, il servo si aliena nell’oggetto del suo lavoro, e nel suo rapporto con l’oggetto si scopre soggetto nella misura in cui si scopre separato dall’oggetto su cui sta lavorando e capace di agire su di esso. Perciò il servo ottiene un riconoscimento a cui il padrone non può aspirare, perché non può né uscire da sé stesso attraverso il lavoro e né essere riconosciuto dal servo in quanto egli stesso non riconosce il servo come soggetto non può essere un suo pari che gli conferisce riconoscimento.
Per Hegel dunque il riconoscimento si ottiene attraverso il lavoro, e corrisponde al passaggio dal feudalesimo alla modernità: un’interpretazione molto discussa teorizza che Hegel non avesse in mente il feudalesimo ma bensì la rivoluzione haitiana del 1793, con la quale la colonia francese di Haiti, abitata in maggior numero da schiavi africani deportati, si libera: il servo hegeliano dunque non sarebbe il servo della gleba ma lo schiavo haitiano
<br>Secondo Fanon la dialettica servo-padrone non può funzionare in colonia:<br>
<br>a differenza che nel discorso hegeliano, in colonia non c’è stato combattimento iniziale, in quanto non è stato possibile combattere in principio contro la riduzione in schiavitù e la colonizzazione (Fanon più avanti parlerà di forme di resistenza collettiva che sono state effettivamente messe in atto dai colonizzati, ma in questo caso si parla dell’esperienza del singolo individuo). Perciò il padrone bianco ha riconosciuto senza lotta il nero come servo.
<br>Inoltre, in colonia non si sente in difetto di riconoscimento del servo perché il riconoscimento del padrone nel contesto coloniale si muove su binari razzialmente connotati e dunque riguarda solo il riconoscimento di altri bianchi: in colonia per Fanon il padrone non cerca il riconoscimento da parte del suo schiavo, ma solo il suo lavoro. 
<br>Dunque il problema è come può esserci riconoscimento per uno schiavo nella cui esistenza esiste solo lavoro forzato senza possibilità di riconoscimento all’interno della classica dialettica hegeliana, nel senso che dal lavoro del colonizzato non può esserci riconoscimento perché il lavoro costituisce la causa stessa del suo non-riconoscimento (essendo né lavoro libero né servitù della gleba, ma bensì schiavitù): l’emancipazione dunque non può che ritornare al rapporto diretto (non mediato dall’oggetto) tra il servo e il padrone; e l’unico modo per cui il servo possa ottenere ciò è la lotta contro il padrone.<br><br>Dunque Fanon non è un apologeta della violenza in quanto non sta esaltando la violenza in quanto tale, ma sta affermando che lo schiavo non ha altro modo per essere riconosciuto come soggetto e come essere umano se non lottando contro il padrone.<br>Dunque per Fanon la lotta dello schiavo è violenta per necessità: l’unica scelta che lo schiavo ha è la lotta violenta o l’annientamento. Insomma la violenza della lotta anticoloniale si origina sì dall’iniziativa del colonizzato che decide di lottare, ma non è il colonizzato l’origine della violenza, ma essa caratterizza la condizione coloniale dal principio.<br><br>In questo caso la lotta non può che essere violenta in quanto se uno schiavo non è riconosciuto come essere umano non può fare lotta nonviolenta (in India la lotta nonviolenta ad esempio si faceva straiandosi sulla strada per bloccare i convogli inglesi: ovviamente questo metodo funziona solo se chi guida i convogli ti riconosce come essere umano, perché altrimenti non si fa problemi a passare sopra ai manifestanti se li considera come merce; dunque la lotta nonviolenta presuppone che ci sia già un certo grado di riconoscimento come esseri umani). <br><br>Fanon analizza, come medico psichiatra, la condizione del colonizzato nel contesto coloniale: riporta che i sogni dell’indigeno sono sogni aggressivi e di azione, nel senso che il colonizzato subisce una violenza continua che si radica nel suo cervello e che lo pervade; egli dunque è ricolmo di un’aggressività che non può sfogare (in quanto sotto costante minaccia di un’aumentarsi di quella violenza) che viene sfogata nei sogni e attraverso forme rituali. <br>Come già detto in “Pelle nera, maschere bianche”, l’emancipazione non passa attraverso il lavoro, ma l’attenzione si sposta sul padrone: il colonizzato vuole prendere il posto del colonizzatore, nel senso che vuole avere ciò che i coloni hanno (la città). C’è un’idea di riappropriazione (che non può essere espressa perché la minaccia di una violenza ritorsiva è sempre presente e quindi rimane un desiderio).<br>L’egemonia della classe dominante in Gramsci e in colonia
Per Gramsci l’egemonia si concretizza in uno scambio, nel senso che in cambio dell’obbedienza il sottoposto ottiene qualcosa (lo stato sociale che si stava creando in Occidente durante il boom economico ai tempi di Fanon è un esempio di questa idea): in altre parole, per non concedere tutto (per evitare la rivoluzione sociale) i governi occidentali davano qualcosa (il welfare state) in modo da poter mantenere il potere. In colonia questo non avviene, in quanto questo rapporto implica che ci sia un riconoscimento anche minimo fra le due parti (per Gramsci borghesia e proletariato).
<br><br>Per Fanon la violenza intestina fra i colonizzati è lo sfogo della violenza che è impossibile per il colonizzato sfogare in altro modo e anche per fare come se il colonizzatore non ci fosse: la condizione coloniale prima della decisione del colonizzato di intraprendere la lotta diretta è dunque una condizione di lotta intestina e di violenza interiorizzata.<br><br><br>Per Fanon i partiti nazionalisti e le elite nazionaliste sono violente nelle parole ma riformiste nelle pratiche, e dal suo punto di vista ciò significa che non mirano realmente a superare la colonizzazione in quanto non può esistere un programma minimo diverso dal programma massimo. Secondo Fanon questo avviene perché la clientela (iscritti, quadri, elettorato) dei partiti nazionalisti è una clientela che ha interessi: Fanon inserisce quindi una differenziazione all’interno dei colonizzati, mostrando degli strati di classe all’interno del popolo colonizzato (una parte di popolazione, spesso coincidente con l’elite pre-coloniale, viene attratta all’interno del sistema coloniale, ottiene dei vantaggi e ha degli interessi all’interno della situazione coloniale) in cui una parte di popolazione colonizzata ha interesse nel mantenere la situazione coloniale. Questi gruppi urbani e queste elite vogliono assimilarsi ai colonizzatori: essendo già in parte all’interno della società coloniale, il loro obiettivo è quello di entrarci completamente in modo da usufruire dei frutti della situazione coloniale; questo per Fanon non è solamente la possibilità di arricchirsi per pochi e non per tutti, ma significa anche accettare la soluzione coloniale, e con essa l’inferiorità sia di tutti gli altri ma anche di sé stessi seppur differenziale e parziale.<br><br>Secondo Fanon il proletariato e la borghesia del popolo colonizzato non hanno lo stesso ruolo del proletariato e della borghesia nei paesi capitalisti, in quanto i proletari in colonia sono molto pochi e vivono in città, e per questo motivo fanno parte di quei gruppi che non hanno interesse a sovvertire la situazione coloniale: per Fanon dunque il soggetto rivoluzionario è la classe contadina, che è lasciato in disparte dalla propaganda dei partiti nazionalisti: il ceto contadino non ha nulla da perdere e tutto da guadagnare (come per Marx erano i proletari nei paesi capitalisti), e per lui non esiste alcun possibile compromesso. <br><br>Queste osservazioni di Fanon dipendono certamente dalle osservazioni dirette che ha fatto in prima persona nelle realtà coloniali, ma dipendono anche da una notevole influenza su Fanon di Mao Tse Tsung: è inevitabile che i movimenti di decolonizzazione degli anni 50/60/70 guardino ai due maggiori esempi rivoluzionari in chiave anticoloniale degli anni ‘40, ossia la decolonizzazione dell’India (‘47 e ‘48) e la rivoluzione comunista in Cina (‘49). Chiaramente qualcuno guarda più ad un modello e qualcuno più all’altro, ma nel contesto africano, dove era molto difficile immaginare forme nonviolente di lotta, è chiaro che il modello era Mao: la Cina in quel periodo era un grande esempio di rivoluzione di successo, non solo comunista ma anche anticoloniale. Sul pensiero di Fanon dunque è inevitabile che ci sia un influsso maoista: in Francia la rivoluzione maoista ha avuto un grandissimo impatto e una grandissima influenza, tanto che ebbe un grosso ruolo nel ‘68 francese e Althusser - grande filosofo marxista che insegnava a Parigi - discuteva a lezione i testi di Mao; l’esperienza francese di Fanon non poteva dunque non essere toccata dagli scritti di Mao.<br>Quando si parla di gruppi sociali, mentre in URSS i contadini non erano stati identificati in termini positivi (tanto che c’era stato un problema di conflitto città-campagna), in Cina invece si era tentata un’integrazione città-campagna, considerando i contadini come una parte fondamentale del popolo colonizzato e poi del popolo libero e dunque come agenti della lotta anticoloniale e rivoluzionaria. In uno scritto del ‘37 Mao riconosce ai contadini un ruolo fondamentale nella lotta di classe nel contesto cinese, distaccandosi molto dalla prospettiva del marxismo ortodosso dove i contadini potevano essere difficilmente inquadrati come motore del progresso storico. <br>Inoltre, un altra influenza di Mao su Fanon può essere notata dalla famosa citazione di Mao riguardo la violenza nella rivoluzione:<br>
“La rivoluzione non è un pranzo di gala; non è un'opera letteraria, un disegno, un ricamo; non la si può fare con altrettanta eleganza, tranquillità e delicatezza, o con altrettanta dolcezza, gentilezza, cortesia, riguardo e magnanimità. La rivoluzione è un'insurrezione, un atto di violenza con il quale una classe ne rovescia un'altra”
<br>Sembra chiaro che queste visioni, considerando la loro enorme influenza nel dibattito europeo, abbiano toccato in qualche modo la riflessione di Fanon. <br>Questo mostra che anche la storia della deoclonizzazione ha una storia intellettuale, nel senso che si crea una tradizione intellettuale fra intellettuali colonizzati che si leggono tra di loro, e chiaramente quindi questa continuità va riconosciuta: bisogna tenere presente allo stesso modo con cui notiamo come il lavoro di Fanon abbia influenzato altri gruppi, bisogna anche tenere presente che questa corrente di pensiero (che inquadra la violenza in questi termini, che tende a leggere diversamente le classi rispetto al marxismo ortodosso e ai partiti della sinistra occidentale) guardava alla rivoluzione cinese come esempio.<br><br>Alla luce di questa composizione sociale, il punto è che per Fanon la congiuntura storica è cambiata nel quadro generale con la guerra fredda:<br>
<br>cambiamento di funzione delle colonie nell’economia globale da esportatori di materie prime a mercato vero e proprio dei prodotti: il capitalismo prima vedeva le colonie come una fonte di materie prime da riversare, manufatte, sul mercato; ora invece - in un momento in cui lo sviluppo economico si stava bloccando in Europa a causa di una crisi di sovrapproduzione - le colonie sono trasformati in mercati dove rivendere le merci prodotte in Europa, poichè i capitali accumulati non avevano possibilità di investimento. Si tratta dell’atto di nascita dell’assetto globale dal secondo dopoguerra in poi: su ciò rifletté Lenin e Rosa Luxemburg, e cioè sull’impatto economico dell’imperialismo.
<br>unione e esempio delle altre lotte anticoloniali: la forza dell’esempio è una forza straordinaria nella storia, come in Italia durante la Resistenza o durante il biennio rosso, la rivoluzione bolscevica in Russia fungeva da grande leva e esempio da seguire. Fanon fa l’esempio della guerra di liberazione del Vietnam contro l’impero coloniale francese: è vero che questo modifica il punto di vista dei colonizzati, ma anche sui coloni; ciò mostra che la storia dei paesi colonizzati è già stata rimessa in moto, è già ripresa.
<br>nessun paese colonialista ha più la forza di applicare un uso considerevole e prolungato di forze di occupazione in colonia, che sarebbe l’unico modo con cui i paesi colonizzatori potrebbero fermare la lotta di liberazinone: questo, oltre alla guerra fredda e alla questione dell’economia, è anche dovuta alla situazione interna ai paesi colonialisti, in cui i governi devono impiegare un gran numero di forze per contrastare rivendicazioni operaie.
<br>Le posizioni dei partiti nazionalisti, che sono immobili e rifiutano la lotta in quanto sono convinti che la lotta porterebbe all’annientamento, non è più valida: la dominazione cieca di tipo schiavista non è più profittevole per i padroni, la congiuntura è cambiata in quanto i colonizzatori hanno bisogno ancor di più dei colonizzati, e quindi non possono reagire come i partiti nazionalisti si aspettano che la madrepatria reagisca. Per Fanon la violenza è un elemento totalizzatore, che elimina la separazione che il colonialismo e l’apartheid impongono.<br><br>Si tratta dell’espressone della soggettività del colono rispetto ad azioni politiche intraprese dalle masse colonizzate all’interno delle lotte anticoloniali. Per Fanon le divisioni interne al popolo colonizzato e fra i popoli colonizzati (che sfociano nella violenza) sono sfogo della violenza interiorizzata e sono diretto risultato del potere coloniale, e scompaiono necessariamente con la lotta di liberazione nazionale. <br>Fanon, mostra che le lotte anticoloniali di altri popoli hanno effetti di paura e paranoia sui colonizzatori: quando il colonizzato identifica nel colonizzatore il suo nemico, si instaura un’atmosfera di violenza che è percepita dai coloni e che irrompe nella sua beatitudine in quanto si accorge del cambiamento dell’atmosfera. Questo causa che i coloni iniziano ad allarmarsi e a reclamare un maggior controllo e un rinforzo delle truppe: ciò che Fanon sta dicendo è che le rivolte dei popoli colonizzati hanno un impatto concreto ma anche simbolico sull’immaginario dei colonizzatori e dei colonizzati di altri paesi e di altre zone.<br><br>La rivolta di città del Messico del 1692 (una delle più importanti rivolte urbane del secolo) è un ottimo esempio per osservare come la percezione e la stereotipazione degli indigeni muti da prima e dopo la rivolta:<br><br>In un testo di un frate francescano del 1597 gli indigeni erano rappresentati come miserabili, ignoranti e deboli da quando sono stati sottomesso agli spagnoli: il frate infatti ammette che prima dell’arrivo degli spagnoli gli indigeni avevano un governo ben organizzato, ma successivamente all’inizio del dominio spagnolo il frate vede gli indios sono come regrediti, e paragonabili a bambini (l’infantilizzazione dei colonizzati è parte della giustificazione civilizzatrice della colonizzazione, in cui il colonizzato ha bisogno di un tutore che lo guidi come un bambino - elemento presente anche in De Sepulveda).<br>Siguenza, la fonte spagnola che abbiamo della rivolta, come molti altri nella storia della colonizzazione sia dell’America che dell’Africa, riconosce la storia precoloniale come grandiosa, ma rompe ogni legame fra gli indigeni attuali con tale storia, e la lega invece con i colonizzatori attraverso teorie di vario tipo.<br><br>Nel 1692 c’è una carestia, e alcune donne indigene iniziano a protestare contro le guardie, che fanno arresti e punizioni: così lentamente scoppia la rivolta antispagnola che finisce con l’incendio dei palazzi del potere e dell’autorità: la rivolta va avanti per diverso tempo e poi viene sedata.<br>Siguenza rischia la vita in questa rivolta, e la sua idea riguardo gli indigeni cambia radicalmente: intanto notiamo nel suo testo che nella rivolta hanno preso parte anche altri gruppi oltre che gli indigeni, come i neri afrodiscendenti e alcuni creoli, ma soprattutto la rappresentazione dell’indigeno come docile che lui stesso condivideva cambia radicalmente. Siguenza rappresenta gli indigeni come feccia infame, notando che oltre agli indigeni ci sono anche un gran numero di indigeni ispanizzati: in questo contesto l’ispanizzazione, che prima era qualcosa da cercare, ora diventa cosa da temere in quanto alla retorica della miseria rispetto agli indigeni ispanizzati si sostituisce una retorica della paura: nonostante alcuni riconoscano che la rivolta è stata portata avanti da gruppi diversi, gli indios sono quasi sempre identificati come i responsabili della rivolta. Questa cosa fa così paura che fa bloccare ogni discorso di assimilazionismo, ma porta anche ad un tentativo di provvedimenti politici come ad esempio quello di spostare al di fuori delle città degli indigeni rispetto ai neri e ai mulatti, quando prima della rivolta gli indigeni erano considerati docili e i neri pericolosi. <br>Dpo la rivolta dunque l’area è pervasa dalla paranoia coloniale, proprio come Fanon diceva riguardo l’Algeria<br><br>Leggendo una testimonianza degli anni 60 di un boero sudafricano in viaggio in Zimbabwe è possibile notare la paranoia coloniale di cui parla Fanon: siamo in un momento storico in cui il primo ministro conservatore del Regno Unito aveva annunciato che non avrebbe più difeso gli interessi dei coloni sudafricani e della Rhodesia, in quanto il Regno Unito si stava sbrigando a decolonizzare prima che scoppiassero le guerre di decolonizzazione come nell’impero francese. Il Sudafrica era una colonia di insediamento, così come la Rhodesia: la fine del sostegno inglese al sudafrica causò uno sconvolgimento nell’area dell’Africa meridionale, nel senso che il Sudafrica e la Rhodesia sono presi da una sorta di sindrome di accerchiamento.<br>Bruwer, il cronista boero, racconta il suo viaggio turistico verso la Rhodesia, e in queste parole emerge la paranoia per gli eventi successivi al discorso del primo ministro inglese:<br>
<br>anche se la fine del supporto inglese non significava un supporto alla decolonizzazione (anzi), la paranoia portava a pensare quasi ad un accordo tra regno unito e partiti nazionalisti neri della rhodesia e del sudafrica
<br>lo spettro del comunismo internazionale, come se tutti i partiti comunisti stessero a guardare la situazione in sudafrica e in rhodesia e anzi come se la maggioranza nera avesse degli accordi con l’unione sovietica per distruggere il governo suprematista bianco in rhodesia
<br>C’è una drammatizzazione paranoica di eventi insignificanti in luce di un sentore che la storia dei colonizzati si stia rimettendo in moto.<br><br>Fanon tende ad interpretare il proletariato urbano (nel marxismo ortodosso il soggetto rivoluzionario per eccellenza) come una frazione abbastanza privilegiata nel contesto sociale coloniale e soprattutto molto minoritaria, mentre invece per lui il soggetto rivoluzionario è la classe contadina.<br><br>Nel secondo capitolo Fanon torna su questo punto (p.72): il proletariato dei paesi colonizzati ha tutto da perdere perché rappresenta quella frazione del popolo colonizzato che è indispensabile al sistema coloniale, e rappresenta dunque la frazione borghese del popolo colonizzato (a differenza del proletariato urbano dei paesi capitalisti occidentali in cui era il soggetto rivoluzionario non avendo nulla da perdere). Il punto è anche la contrapposizione città-campagna, questione già discussa da Marx e Engels e anche da una lunga serie di pensatori marxisti: infatti per Marx l’avanzare del capitalismo moderno corrisponde con la supremazia dei contesti urbani sulle campagne (affinché una città possa esistere deve sfruttare il surplus di produzione delle campagne per permettere di vivere a chi in città svolge altri mestieri che non sono coltivare). Per Fanon dunque gli operai gli intellettuali e la borghesia non sono vicini ai partiti nazionalisti solo perché sono una classe privilegiata, ma anche perché vivono la realtà urbana.<br>I quadri dei partiti nazionalisti e la frazione di colonizzati che vivono in città per Fanon provano diffidenza per le classi contadine, e vedono i colonizzati di campagna in modo simile a come i colonizzatori vedono i colonizzati: in colonia in città si ha una forma di capitalismo, mentre in campagna è come se ci fosse una forma di feudalesimo: si tratta dunque di una sorta di integrazione fra due sistemi diversi che però non corrisponde ad una integrazione politica. I partiti nazionalisti infatti nelle campagne suscitano resistenza, e sembra quasi che il nemico dei colonizzati diventi i colonizzati urbani e non i colonizzatori in quanto sembrano intermediari del potere coloniale.<br>Il fatto che le campagne siano ancora feudali implica che ci siano dei signori feudali che continuano ad esistere nonostante il potere coloniale, ma anche che in campagna esistono forme comunitarie che si sono mantenute nonostante la colonizzazione: questo mostra che la colonizzazione non è pervasiva in ogni zona ma bensì esistono zone de facto quasi indipendenti in cui la storia precoloniale è stata solo parzialmente fermata. Questo è importante perché può fornire degli elementi importanti a quella che è la lotta anticoloniale in quanto nelle zone non del tutto colonizzate la memoria della storia precoloniale e della resistenza anticoloniale è forte e tramandata: c’è dunque un atteggiamento più oppositivo rispetto ai colonialisti (Fanon fa l’esempio che se nelle città i bambini colonizzati sognano di fare uno o l’altro mestiere, in campagna i sogni riguardano l’emulazione degli eroi rivoluzionari anticoloniali della memoria collettiva). <br><br>Queste realtà esistono tuttavia anche in città, e in particolare ai margini, dove abita il sottoproletariato che deriva dalla campagna e che dunque mantiene una prospettiva sulla realtà sociale che vivono differente da quella dei partiti nazionalisti e dei ceti urbani a cui i partiti parlano.<br><br>Dunque la rivolta sorge spontaneamente per mano delle masse rurali, e non per mano e decisione dei partiti nazionalistii: <br>
<br>la reazione partiti nazionalisti alla rivoluzione proveniente dalla campagna è quella di non opporsi ma di sperare che continui e di sperare che continui da sé, senza adoperarsi concretamente per fornire una direzione politica alla rivolta. 
<br>Dunque Fanon non è del tutto uno spontaneista, in quanto crede che una direzione politica da parte di un partito rivoluzionario servirebbe, ma è consapevole del fatto che i partiti nazionalisti non sono in grado di svolgere tale ruolo. I quadri dei partiti nazionalisti iniziano dunque a vedere essi stessi rispetto alle massi rurali come i colonizzatori rispetto ai colonizzati nel senso di gruppo civilizzatore rispetto a gruppo regredito e regressivo. <br><br>Quella frazione minoritaria dei quadri o degli intellettuali cittadini che si pongono in rotta con il resto dei partiti nazionalisti rispetto alla loro posizione riguardo le rivolte contadine (ossia hanno posizioni più radicali dei partiti nazionalisti cittadini) vengono identificati dalla polizia e poi cacciati dalle città: inizialmente si raggruppano in città ma poi vengono scacciati nuovamente dalla polizia; allora l’unica possibilità per loro è quello di rifugiarsi all’interno nelle campagne e nelle montagne, diventando così partigiani fuggendo dalla polizia e soprattutto conoscendo finalmente il loro paese e capendo che l’unica possibilità per la liberazione del popolo - in stato di grande miseria - è la rivoluzione armata. Per <br>Fanon la spaccatura creatasi fra città e campagna inizia a sanarsi con questo incontro fra partigiani esuli e masse contadine, in quanto le due parti iniziano a incontrarsi e a ricucire la rottura: questo elemento è fondamentale e importantissimo che contribuisce a trasformare una rivolta contadina a una vera e propria guerra di liberazione nazionale.<br><br>L’ultimo elemento per questo processo che porta la rivolta contadina anche in città avviene attraverso il sottoproletariato che mette in connessione i due mondi.<br><br>Secondo Fanon lo spontaneismo dura fino a quando perdura l’attacco anticoloniale e i colonizzatori sono presi alla sprovvista: infatti, secondo Fanon quando i coloni si riorganizzano iniziano a contrattaccare sia militarmente e sia tentando di spaccare il movimento spontaneo attraverso promesse di riforme. In questo momento è evidente la necessità di una direzione politica in quanto lo spontaneismo non è più sufficiente: i dirigenti dei partiti nazionalisti dunque devono dare direzione politica e organizzazione alle sommosse, trasformando il movimento spontaneo nato nelle campagne e poi arrivato anche in città in una guerra di liberazione nazionale.<br><br>Dunque per Fanon la politicizzazione delle masse è una necessità storica: si tratta però di guidare lo spontaneismo (che incorre in un rischio autodistruttivo cioè di fermarsi con il contrattacco delle forze coloniali), e non di sopprimerlo per sostituirlo con una forma di organizzazione. Per Fanon immaginare la rivoluzione intesa come rivolgimento totale come un singolo momento è impossible e si tratta di una romanticizzazione, e perciò serve un gruppo che analizzi le fasi e dia direzione al movimento rivoluzionario.<br>Fanon immagina che con il contatto crescente tra contadini e rivoluzionari urbani le istituzioni feudali della campagna possano trasformarsi in istituzioni rivoluzionari non più locali ma nazionali.<br><br>A wquesto punto della rivoluzione si crea una divisione molteplice e non più duale, nel senso che: rivoluzionari si rendono conto che c’è una parte di indigeni che sta approfittando della guerra di liberazione per aumentare il proprio privilegio e che quindi in una prospettiva postcoloniale la liberazione sta rimuovendo un’oppressione ma allo stesso tempo creandone un altra. Uscendo dalla dicotomia colono-colonizzato, che deriva dall’esperienza coloniale, si scopre una molteplicità di interessi particolari che portano una parte di popolo colonizzato a divergere rispetto agli interessi nazionali che si stanno formando: il tradimento di questa frazione non è nazionale ma è sociale, si tratta di tradimento di classe: Fanon è marxista,e si pone il problema del dopo la decolonizzazione. Coloro che si stanno arricchendo mirano a diventare una borghesia nazionale dopo la liberazione e i loro interessi sono diversi da quelli del popolo in lotta.<br>Questo complessifica l’analisi politica all’interno dei movimenti anti-colonialisti: siamo in una fase di maturazione del movimento, e di superamento del manicheismo reso possibile dall’incontro fra città e campagna. Fanon identifica dei coloni e degli europei che romponono quella barriera razziale socialmente costruita, il che rende possibile una alleanza che vada oltre la dicotomia iniziale. Il colono dunque non è più necessariamente l’uomo da far fuori, ma questo è possibile solo con l’organizzazione e la direzione dello spontaneismo e dunque dell’incontro tra intellettuali e masse rurali.<br><br>Abbiamo visto che c’è una trasformazione progressiva della coscienza dei colonizzati nel corso della lotta di liberazione: la violenza atmosferica del mondo coloniale porta prima all’inversione di questa violenza verso coloro che l’avevano iniziata ma poi successivamente la visione si complessifica e il contatto fra gli intellettuali urbani e le masse delle campagne provoca un mutamento all’interno della coscienza e del programma politica. In questo senso Fanon cerca di riflettere su come si forma e come dovrebbe essere la coscienza nazionale che anima il movimento di liberazione: per Fanon la prospettiva di liberazione nazionale non è automatica ma si consegue nel corso della lotta, in quanto ci sono una serie di lotte più particolariste precedono il momento della condensazione della coscienza nell’unità, unità data dal comune interesse nazionale. <br><br>Il particolarismo è dato dall’assenza di contatto tra gli intellettuali e le masse: questa mancanza di legame organico fra la maggioranza degli intellettuali e la classe contadina ha secondo Fanon conseguenza tragiche sopratutto dopo la guerra di liberazione. Infatti Fanon dice che la coscienza nazionale invece di essere la cristallizzazione coordinata delle aspirazioni intime dell’insieme del popolo sarà l’espressione della doppia natura sia della spontaneità delle masse e sia della passività elettorlaista delle elite urbane: quindi la debolezza della coscienza nazionale per come si costituisce nel corso della lotta è indicata come la causa della riframmentazione in unità particolariste di quello che dovrebbe essere un popolo unitario (si riferisce al riemerge di fratture etniche interne che non sono tanto un fatto precoloniale ma piuttosto il risultato di alcuni elementi precoloniali insieme a tecniche di governo coloniali).<br>L’assenza di legame fra queste due componenti implica anche una incomunicabilità e incomprensione fra i due gruppi, non solo riguardo i modi di lotta, ma anche i modi di vita: questo è per Fanon la radice della debolezza degli stati e delle società postcolonali.<br><br>Questa rappresentazione di una disgiunzione tra masse popolari e borghesia coloniale incapace di fare la sua parte all’interno della società postcoloniale appare anche nei Quaderni dal Carcere di Antonio Gramsci, militante e segretario del PCI fin dalla sua nascita, intellettuale e filosofo importantissimo nel pensiero novecentesco (è senza dubbio il filosofo italiano più famoso e influente dell 900) che morì in carcere per la sua opposizione al regime fascista. Le riflessioni di Gramsci sulla storia d’Italia (storia peculiare nel contesto occidentale) sono servite da modello a molti intellettuali colonizzati ed ex-colonizzati per comprendere i propri paesi - e questo è interessante perché l’Italia ha avuto sì delle occupazioni straniere ma non di carattere coloniale, ma ciò nonostante sono stati individuati una serie di punti e analogie e continuità che sono stati ritenuti universalmente validi per analizzare situazioni coloniali. Gramsci, parlando della borghesia italiana, in relazione al risorgimento e all’italia liberale che era scaturita dall’indipendenza, la caratterizza in termini simili a quelli che usa Fanon per descrivere la borghesia del popolo colonizzato (Fanon non aveva letto Gramsci, e questo rende ancor più interessante l’analogia). <br>In una chiave di lettura marxista, la modernità europa si contraddistingue per il passaggio del ruolo di classe dirigente dall’aristocrazia feudale alla borghesia urbana, ma non ovunque la cosa accade allo stesso modo: se in Inghilterra e in Francia questo sviluppo è esemplare e rappresenta il modello di questo processo, per Fanon questo processo avviene diversamente nei paesi ex-colonizzati in cui la borghesia non può svolgere questo ruolo progressivo, e curiosamente quando Gramsci parla dell’Italia (che si trova in Europa e che è stata una potenza imperiale - lo era già quando Gramsci scriveva) individua nella borghesia italiana uno sganciamento rispetto alle masse popolari e ricorda proprio quello che Fanon fa notare dei contesti colonizzati, e in particolare il contesto cosmopolita (che in Italia Gramsci riferisce alla peculiare storia del paese, prima terreno di scontro fra Impero e Chiesa - due realtà internazionali e sganciate dalla realtà nazionale - e poi occupata da potenze straniere fino a 800 inoltrato: il punto fondamentale è che il rinascimento 400-500, periodo di massimo sviluppo culturale, è anche il periodo di decadimento politico ed economico dell’italia, e questo perchè le elite intellettuali italiane si muovono su binari diversi rispetto a quelli delle masse popolari e quindi della realtà storica in cui si trovano - questo è anche evidente nel fatto che il Risorgimento non è stato un movimento di massa tranne pochi momenti particolari, ma anzi fu mosso da elite intellettuali e politiche e da volontari).<br>Uno degli elementi che può spiegare questa analogia è la diseguaglianza economica fra Nord e Sud, che con l’unità d’Italia ha assunto quasi una forma di colonizzazione nei termini di una dipendenza economica del Sud rispetto al Nord e in quelli di una struttura più industrializzata (e quindi borghese) del Nord rispetto ad una struttura del Sud che mantiene intatti elementi feudali e rurali.<br>Insomma Gramsci dà precisamente la stessa idea di incapacità della borghesia italiana di dirigere lo sviluppo del paese causata da uno sganciamento netto fra borghesia liberale italiana e classi popolari (con la differenza che Gramsci essendo molto più leninista di Fanon dà un ruolo maggiore all’orientamento delle masse quando invece Fanon riconosce maggior importanza allo spontaneismo).<br><br>Nella visione marxista la borghesia ha avuto una funzione storica progressiva (ossia quella di uscire dal feudalesimo e di iniziare l’industrializzazione) che è terminata, ma nella visione di Fanon la borghesia coloniale non è in grado si svolgere questa funzione, in quanto non ha le caratteristiche materiali e culturali per svolgere quella funzione progressiva. Per Fanon questo non è una colpa soggettiva della borghesia nazionale, ma è un risultato diretto della situazione coloniale, per cui per Fanon è fondamentale che si eviti che la borghesia coloniale prenda il potere nello stato post-coloniale: perché la borghesia coloniale non ha la capacità di prendere l’iniziativa verso una modernizzazione (come ha fatto quella europea), dovrebbe per Fanon farsi da parte in quanto gruppo e lasciare che sia direttamente il popolo a farsi classe dirigente. <br>Questa idea è molto originale, in quanto sia nella filosofia della storia idealistica, sia nel modello marxista ortodosso e anche nel modello dell’economia dello sviluppo, lo sviluppo di uno stato viene visto come una successione di stadi (sottosviluppato, in via di sviluppo, semisviluppato, sviluppato) in cui le cose devono andare in un certo ordine (cosa che <a data-tooltip-position="top" aria-label="Dipesh Chakrabarty" data-href="Dipesh Chakrabarty" href="/Filosofia morale/Dipesh Chakrabarty.html" class="internal-link" target="_self" rel="noopener">Chakrabarty</a> criticherà): ancora una volta per Fanon in colonia le cose non stanno così, in quanto la borghesia non sarebbe capace di fare questo percorso a stadi, e perciò ci dovrebbe essere un passaggio diretto fra il colonialismo (con tutti i suoi residui feudali sia precoloniali che coloniali) ad una forma di governo legata alla dimensione socialista in cui la dirigenza politica è mossa dalle masse e non dalla borghesia. Per Fanon se la borghesia assumesse il ruolo di classe dirigente nello stato decolonizzato i rapporti sociali non cambierebbero, ma anzi la società rimarrebbe inalterata ma semplicemente ai coloni si sostituirebbe la borghesia coloniale che continuerebbe con l’economia del paese di stampo coloniale che è insufficiente e inadatta a sopravvivere senza l’assoggettamento economico alla ex-madrepatria.<br><br>Il mantenimento dei rapporti con gli ex regimi colonali implica il fatto che gli ex coloni torneranno nel paese come turisti, e la borghesia coloniale venderà il turismo come parte dell’economia nazionale quando di fatto le ex-colonie diventano come luoghi di riposo e di vacanza degli stessi che prima sfruttavano la stessa terra e gli stessi abitanti. <br>Fanon mostra che perfino forme di razzismo si perpetuano all’interno degli stati postcoloniali, nel senso che dal nazionalismo della lotta si passa ad un ultranazionalismo e razzismo rispetto ad altre etnie (come ad esempio lavoratori immigrati da altre nazioni africane) causato direttamente dal modo in cui si è svolto il movimento di liberazione nazionale: si tratta di una tendenza a conservare degli stereotipi razzisti ereditati direttamente dalla visione che i coloni avevano sui popoli africani, e anzi a perpetuarsi anche all’indomani dell’indipendenza. In Algeria Fanon mostra che dopo la liberazione esiste un razzismo ereditato dall’epoca coloniale in cui si divide l’Africa fra una bianca e una nera, in cui ad esempio gli algerini sono razzisti verso i popoli subsahariani in quanti essi hanno usanze diverse e sono considerati come meno civili in quanto non partecipanti alla storia mediterranea. Si tratta di una perpetuazione di divisioni interne ai popoli colonizzati che risalgono all’epoca coloniale e che sono mantenute dalle classi dirigenti dei paesi decolonizzati.<br>Fanon e il concetto di partito
Quando Fanon parla dei partiti lo fa in chiave novecentesca, in cui i partiti avevano un ruolo fondamentale e centrale in tutte le società, e in cui avevano fra gli altri lo scopo di cinghia di trasmissione fra la società civile e lo stato. Secondo Fanon nei paesi postcoloniali il partito non deve limitarsi ad avere contatti con le masse, ma deve esserne espressione diretta: per fare ciò serve sbarazzarsi dell’idea occidentale e borghese secondo cui le masse sarebbero incapaci di dirigersi. Secondo Fanon l’idea leninista della direzione delle masse era un’idea sbagliata e addirittura occidentale, e da cui dunque è necessario prendere le mosse nei contesti coloniali e post-coloniali. 
<br><br>Fanon cerca di studiare i rapporti fra la cultura occidentale (arrivata tramite la colonizzazione) e le culture autoctone, anche intendendo capire cosa effettivamente siano queste culutre autoctone, cioè quelle precedenti alla colonizzazione oppure qualcosa che ha continuato ad esistere alla cultura occidentale importata. Si tratta di un punto non privo di problematicità in quanto all’indomani della liberazione ci si ritrovava a che fare con politiche di assimilazione. <br><br>Il motivo per cui in molti movimenti intellettuali ex-colonizzati la storia coloniale finisce per avere un ruolo così importante è che si percepisce come inferiorizzante la condizione coloniale, e sia perché la politica coloniale era volta proprio ad appropriare e a rompere i legami fra i colonizzati e la loro cultura: dunque in molti movimenti postcoloniali o anticoloniali c’è l’idea che la cultura precoloniale è un passato brillante da recuperare in modo da recuperare la miseria in cui si è vissuto o che si sta vivendo all’interno del periodo coloniale (in ambito afroamericano contemporaneo negli ultimi decenni c’è un grande dibattitto sull’afrocentrismo, che è una prospettiva che si concentra molto sul passato precoloniale africano pre-deportazione; c’è una dialettica critica fra chi ha queste posizioni e chi invece sostiene che questo significhi negare l’esperienza di miseria della schiavitù che rischia così di essere obliterata e di misconoscere ciò che questa esperienza ha comportato per gli afroamericani).<br>Per Fanon la ricerca di un passato glorioso dipende direttamente dalla condizione misera dell’indigeno nel colonialismo e in particolare dalle politiche coloniali che puntano a separare il colonizzato dalla sua storia: Fanon sottolinea che ciò che il colonialismo ha fatto o ha tentato di fare alle culture dei popoli colonizzati non è causale ma è il diretto risultato di specifiche politiche appositamente adotatte. Infatti, se si nega che il popolo colonizzato ha una storia propria, si apre la strada all’argomento civilizzazionale del colonialismo.<br><br>I primi movimenti di recupero culturale tendono a concentrarsi più sul passato comune del continente che non sulla specifica dimensione nazionale, anche perché si guarda al passato pre-coloniale in cui molto spesso queste frontiere non esistevano: si tratta una razializzazione del pensiero di cui responsabili sono gli europei. Fanon fa riferimento al movimento della negritudine, che aveva alla base come antitesi alla cultura europa la cultura africana: per Fanon movimenti come questo però si limitano a prendere gli stereotipi dei colonialisti e a ribaltarli di senso (è vero che la prosa è europea e la poesia è africana...); questo però per Fanon significa rimanere in quel campo di discorso definito dal colono, significa semplicemente dire è vero ma è una cosa buona. <br>Per Fanon questo è inaccettabile perché significa rimanere dentro una griglia culturale definita dal colonialismo, e dunque accetta il discorso razziale generato dal colonialismo.<br><br>Fanon dunque comprende questa fase iniziale ma ritiene che sia necessario superarla in un secondo momento: se in un primo momento il colonizzato ha infatti assimilato la cultura del colono, in un secondo decide di riabilitare la cultura precoloniale ma non può fare in altro modo che rovesciare tale assimilazione riscoprendo il passato precoloniale (per Fanon questa riscoperta è dall’esterno in quanto si sta parlando del passato e dunque l’intellettuale indigeno non sta guardando al popolo indigeno a lui contemporaneo, ma a una tradizione passata, e dunque è un rapporto da fuori); in un terzo momento invece, nel momento della lotta anticoloniale, l’intellettuale colonizzato decide di scuotere il popolo con una letteratura rivoluzionaria, di lotta: l’intellettuale segue il percorso della lotta di liberazione in generale. Fanon propone una visione della cultura nazionale come qualcosa che deve nascere con la lotta poiché è il popolo stesso che si forma attraverso la lotta di liberazione (evidentemente non è lo stesso popolo che c’era prima della colonizzazione).<br><br>Nella visione di Fanon la cultura è qualcosa che non è mai davvero staccato dalla vita sociale, ma anzi è qualcosa che viene costantemente prodotto e riprodotto nei rapporti sociali e che quindi cambia costantemente perché costantemente cambiano i rapporti sociali. L’importante dunque è che la cultura nazionale di un popolo colonizzato e ex-colonizzato derivi dalla vita sociale del popolo stesso, e non dall’esterno (cioè dal colonialismo o dal mancato contatto tra intellettuale colonizzato e popolo). Dunque la responsabilità dell’intellettuale colonizzato è complessiva nei riguardi della nazione complessiva, di cui la cultura è solo un aspetto di essa; l’intellettuale dunque non è responsabile solo della questione culturale, ma è responsabile di tutto come tutti lo sono, nel senso che battersi per la cultura nazionale significa di fatto battersi per la liberazione della nazione, matrice materiale a partire dalla quale la cultura si fa possibile. La cultura nazionale infatti prende forma, corpo e consistenza nel corso dei combattimenti della guerra di liberazione nazionale, in prigione, nelle azioni rivoluzionarie: la cultura nazionale è l’insieme di sforzi fatti da un popolo sul piano del pensiero per descrivere l’azione attraverso cui il popolo si è liberato, la cultura nazionale dunque non preesiste, ma si produce dalla lotta.<br><br>Per Fanon nella terza fase, oltre a cambiare la forma e il contenuto, gli intellettuali colonizzati cambiano anche il destinatario: si rivolgono ora al popolo colonizzato direttamente, e ci si può ricollegare a ciò che Sartre scriveva nella prefazione dei Dannati della terra, ossia “questo libro non è diretto a noi” (intesi come occidentali europei). I dannati della terra infatti non parla mai all’europeo, al colono, ma parla sempre e soltanto ad altri soggetti colonizzati.<br>Per Fanon una lotta di liberazione cosciente e organizzata intrapresa da un popolo, costituisce una manifestazione culturale piena nel senso che nella lotta non c’è interruzione di cultura ma anzi con il suo svolgimento la lotta sviluppa le diverse direzioni della cultura e ne abbozza di nuove: la lotta di liberazione è infatti totale e stravolge i rapporti sociali tra gli uomini, e dunque non può lasciare intatti né le forme né i contenuti del popolo.<br><br><a data-href="Amilcar Cabral" href="/Filosofia morale/Amilcar Cabral.html" class="internal-link" target="_self" rel="noopener">Amilcar Cabral</a>, originario di Capo Verde, era uno dei leader della resistenza contro il colonialismo portoghese (che dura più a lungo degli altri colonialismi europei anche per via della dittatura autoritaria di Salazar, ed è uno dei più antichi insieme a quello spagnolo), colonialismo particolarmente violento. Nei suoi testi Cabral parla della co-implicazione fra liberazione nazionale e cultura nazionale: la resistenza culturale secondo Cabral non può essere distrutta se non con lo sterminio totale del popolo colonizzato (cosa che non è l’essenza del colonialismo ma è una tentazione sempre presente).<br><br>Quando dunque il colonialismo non opta per il genocidio del popolo colonizzato ma tenta di assimilare e dominare - anche attraverso politiche culturali - le popolazioni indigene, secondo Cabral questo non è possibile in quanto è impossibile perpetuare un controllo e un dominio sufficiente che impedisca la riproduzione almeno in parte della vita culturale del popolo colonizzato. <br>Come anche diceva Fanon, in colonia non esiste egemonia, non esiste una base di consenso effettiva di popolazione rispetto al colonialismo, e dunque per mantenere il controllo la repressione deve essere continua e permanente, deve essere agita costantemente altrimenti il controllo viene subito perso.<br><br>Cabral afferma che ogni popolo ha diritto ad avere una storia: si tratta di una rivendicazione fortissima di autonomia culturale e materiale in opposizione al tentativo del colonialismo di negare la storicità specifica dei popoli colonizzati. <br>L’obiettivo per Cabral della liberazione nazionale è proprio il recupero di questo diritto, che il colonialismo aveva negato: si tratta della libertà del processo di sviluppo delle forze produttive nazionali. Per Fanon il colonialismo era un’interruzione dello sviluppo di un popolo, che ricomincia non con la liberazione ma con l’allontanamento della classe borghese colonizzata dopo liberazione in quanto essa aveva semplicemente preso il posto del colono senza modificare i rapporti sociali.<br>Cabral mette l’accento sul fatto che la lotta di liberazione è essa stessa storia produce essa stessa nuova storia, costituendo in qualche modo quel popolo che ne emerge come ereditario di una storia comune. <br><br>Per Cabral la cultura postcoloniale avrà al suo interno sia elementi autoctoni (e dunque magari anche pre-coloniali ma che sono percepiti come ancora vitali dal popolo stesso) ma anche da alcuni elementi che sono arrivati dall’Europa ma assimilati in maniera critica, ossia non in blocco ma solamente quella parte che può essere universalizzata e cioè resa propria anche dai popoli ex-colonizzati: si tratta di trattenere qualcosa e di rifiutare altro, e questo non siginifica cedere al colonialismo anche perché come diceva Fanon l’Europa è creazione del terzo mondo, e perciò evidentemente si tratta di riappropriazione in una certa misura, poiché gran parte di ciò che chiamiamo cultura occidentale si basa su un gran numero di processi di vera e propria appropriazione culturale e dunque non è “occidentale” ma piuttosto “globale”.<br><br>La conclusione dei Dannati della terra è molto forte, e afferma che la liberazione nazionale (insieme con la ripresa dello sviluppo della propria storia e del proprio paese) non passa dal “diventare come l’Europa” (cioè non bisogna seguire quell’idea di economia dello sviluppo per stadi ideata negli Stati Uniti che prevedeva un progressivo sviluppo fino ad arrivare allo stadio in cui si trovavano Europa e Stati Uniti): Fanon afferma che nel pensiero europeo sono anche state prodotte cose buone e che sarebbero state necessarie per mettere effettivamente in pratica un umanesimo totale, ma non sono state messe in pratica e utilizzate nel modo giusto. Fanon dunque non vuole rinnegare e gettare via la totalità del pensiero europeo, ma mette in luce come molte cose sono state prodotte ma poi mai messe in pratica (come l’umanesimo). <br>Il testo si conclude con l’espressione della necessità di inventare un pensiero e un uomo nuovo, e la ricetta è quella di cercare altrove che non in Europa - che non significa solo che il soggetto di questa trasformazione sarà il soggetto del terzo mondo fra i due blocchi, ma anche che la via che questo mondo dovrà percorrere non è né (seppur Fanon stia rimanendo in un discorso marxista) quella occidentale e né quella sovietica (c’è dunquen un’altra analogia con la Cina maoista anch’essa socialista ma staccata dal blocco sovietico), ma è bensì da scoprire facendola con la pratica (così come la cultura del popolo colonizzato la si scopre e la si crea nella lotta collettiva di liberazione).<br>ARTICOLO L'Algérie se dévoile]]></description><link>Filosofia morale/Frantz Fanon.html</link><guid isPermaLink="false">Filosofia morale/Frantz Fanon.md</guid><pubDate>Wed, 22 May 2024 15:05:08 GMT</pubDate></item><item><title><![CDATA[Ranajit Guha]]></title><description><![CDATA[ 
 <br><br>Guha è il membro più anziano dei Subaltern Studies ed è la figura intorno a cui questo gruppo si organizza. Guha scrive diversi testi, tra cui A rule of property for Bengal, che già <a data-href="Edward Said" href="/Filosofia morale/Edward Said.html" class="internal-link" target="_self" rel="noopener">Edward Said</a> analizzava in Cultura e imperialismo e che utilizzava utilizzava un approccio postcoloniale ma non subalternista (ossia sviluppato proprio dai Subaltern Studies). <br><br>L’approccio subalternista incrocia due filoni diversi del pensiero marxista, quello derivato da Antonio Gramsci e quello derivato da Mao Tse Tung, ponendosi in parte come critica al pensiero marxiano, senza tuttavia prenderne totalmente le distanze.<br>Se già con Mao c’è una maggiore attenzione alle masse rurali, ciò collegato con la lettura gramsciana della subalternità fa emergere una critica nei confronti della storiografia indiana, di come la storia dell’India (e di tutti quegli stati che compongono quella che era stata l’India nel periodo coloniale come Pakistan e Bangladesh oltre all’India - infatti oggi si parla di subcontinente indiano) era stata scritta fino a quel momento (ossia il 1982).<br><br>Il manifesto dei Subaltern Studies è Su alcuni aspetti della storiografia dell’India coloniale, testo scritto da Guha e al cui interno l’autore afferma la continuità culturale e sociale fra il gruppo (la classe) dominante dell’epoca coloniale e dell’epoca postcoloniale, ossia fra la classe dell’amministrazione coloniale britannica in India e classe borghese indiana postindipendenza: infatti per Guha il modo della classe borghese indiana post indipendenza di scrivere la storia e quello della classe borghese inglese - in particolare del periodo coloniale e dell’indipendenza - sono estremamente simili, perché derivano dalla storiografia coloniale. Dunque tanto il neocolonialismo, con cui gli inglesi ancora scrivono la storia dell’India, e quanto il neonazionalismo, con cui le elite interne all’India scrivono la storia del loro paese, sono per l’appunto in continuità con il periodo coloniale.<br><br>Sia la versione neocoloniale che la versione nazionalista della storia dell’India e della sua indipendenza sono visioni elitiste, ossia condividono il pregiudizio che la costruzione della nazione indiana - e dunque la lotta per l’indipendenza, la resistenza al colonialismo e la costruzione effettiva della nuova nazione indipendente - e lo sviluppo della coscienza nazionalista funzionale a questo processo siano esclusivamente o principalmente conseguimenti dell’elite. In queste storiografie tali conseguimenti sono attribuiti infatti: o ai governanti e alle amministrazioni coloniali britanniche nel caso della visione neocoloniale, oppure ai leader e alle istituzioni dell’elite indiana nella visione nazionalista. Dunque in tutto questo le masse non sono nominate, sono passive o al massimo sono attivate e controllate da queste *elite:* dal punto di vista nazionalista la storia indiana viene scritta come una storia di classe, nel senso che la storia dell’indipendenza indiana corrisponde alla storia della borghesia indiana, e non del popolo indiano. <br>Il punto è che secondo Guha una storiografia di questo tipo (che definisceazzoppata, menomata), non può che far equivalere i parametri della politica con le idee dei governanti coloniali e di chi è in continuità con loro, ossia la borghesia indiana: ciò significa che il nuovo stato, cioè le strutture, le leggi, il funzionamento, è in realtà creato dai britannici, e anche ad un livello di concezione si finisce per pensare che la società politica, ossia lo Stato, coincide con quel sistema politico che è stato prodotto dal colonialismo e che è stato occupato, così come era dai colonialisti, dalla nuova borghesia indiana, pur in una forma più progressiva. Insomma il confine della sfera politica con la società civile si mantiene nello stesso identico punto in cui si trovava nell’epoca coloniale: questo implica che il popolo sono considerate fuori dalla sfera politica, non sono considerati soggetti politici dotati di capacità d’iniziativa politica, e sono perciò nel linguaggio di Gramsci, subalterni; infatti la loro storia, la loro iniziativa politica nel corso della storia viene obliterata e non presa in considerazione come fenomeno unitario riconoscibile dalla storiografia dominante, ma viene vista disgregata e ad episodi.<br><br>Il problema dei Subaltern Studies è dunque ricostruire questa storia, e farlo nel modo in cui è possibile, ossia leggendo l’archivio coloniale in filigrana: Guha legge rapporti di polizia e bollettini, tutti documenti che testimoniano e parlano di rivolte che nella storiografia dominante sono lette come causali rivolte contadine da reprimere senza troppa attenzione al merito, e che invece Guha legge come atti politici.<br><br>Guha sviluppa un concetto di subalterno più ampio di quello del proletariato industriale di Marx, in quanto definisce i subalterni come quelle classi e quei gruppi costituenti la massa della popolazione lavoratrice e gli strati sociali intermedi di città e campagna, ossia in generale il popolo. Dunque l’attività del popolo, la politica dei subalterni, è un ambito autonomo, nel senso che non ha origine dalla politica delle elite e la sua esistenza non dipende dalla politica delle elite. Guha specifica che la storia del popolo come attività autonoma nasce ben prima del periodo coloniale, e dunque esiste da prima dell’attività politica delle elite nazionaliste (che tra l’altro nascono anche tardi all’interno della storia coloniale), e inoltre la storia del popolo precoloniale è perfettamente in continuità con la storia di lotta e di resistenza anticoloniale del popolo. <br><br>Secondo Guha inoltre il modello di riferimento della politica subalterna è la politica dei subalterni contadini, e in particolare l’insurrezione contadina, e non la politica delle elite che era sostanzialmente legalista e basata sugli strumenti e sulle istituzioni create dagli inglesi. Dunque l’insurrezione contadina, che era considerata come un tipo di spontaneismo casuale dovuto a delle contingenze casuali, in realtà è estremamente strutturato ed esistente nella società che fa scuola anche ad altri gruppi subalterni che non sono quello contadino, ed è perciò centrale nel programma di studio dei Subaltern Studies. <br><br>La politica dei subalterni e la sua ideologia operativa riflette la diversità della sua composizione sociale e la prospettiva dei suoi elementi dirigenti che dominavano le altre in particolari momenti, ossia nel gruppo subalterno non c’è ovviamente un gruppo dominante, ma c’erano delle forme di leadership contingenti a specifici momenti o rivolte. Per Guha la caratteristica costante dell’attività politica di tutti i gruppi subalterni era la resistenza alla dominazione dell’*elite: essendo subalterni e non potendo avere iniziativa nello stesso senso delle elite (ossia coordinata, visibile, riconosciuto) c’è comunque unità, e questa unità è data appunto dalla resistenza al potere delle elite*. <br>Dunque per i Subaltern Studies la subalternità non è solo un nome per un’insieme di gruppi sociali diversi, ma designa qualcosa di reale, che è la loro posizione relazionale all’interno della società, il non essere dominanti ma subalterni. <br>Un altro elemento distintivo della politica subalterna è la condizione di sfruttamento a cui le classi subalterne erano soggette e la relazione della politica con il lavoro produttivo (nel caso di operai e contadini) o con il lavoro manuale e intellettuale (nel caso del sottoproletariato e degli strati più basi della piccola borghesia): questo elemento rimanda al concetto marxiano di proletariato, ma c’è un allargamento di questa platea in quanto non si parla solo di operai ma anche di contadini senza terra, dei lavoratori intellettuali privi di mezzi e della parte più povera delle piccole borghesie, come accomunati non solo dall’essre subalterni ma anche dall’esperire lo sfruttamento del proprio lavoro da parte di altri gruppi.<br><br>Come già <a data-href="Frantz Fanon" href="/Filosofia morale/Frantz Fanon.html" class="internal-link" target="_self" rel="noopener">Frantz Fanon</a> aveva scritto, anche per Guha la borghesia nazionalista in colonia non è in grado di svolgere la sua funzione storica progressiva di classe dirigente che egemonizza la società e la porta verso una certa direzione come invece ha fatto nell’ambito euoropeo. A questo Guha aggiunge inoltre che oltre all’attività politica della borghesia c’è ciò che sta fuori, che per quanto disgregata e subalterna ha un’inziativa propria, un modo di fare politica proprio che non viene mai ricompreso all’interno della storia della borghesia, neanche con l’indipendenza. <br>Guha inoltre afferma che i due ambiti (la politica borghese e quella subalterna) nono sono ermeticamente staccati l’uno dall’altro, ma anzi si verificano sovrapposizioni: l’intreccio della politica delle elite e di quella del popolo conduce però a situazioni in cui le masse, mobilitate dalla borghesia per combattere per gli obiettivi dell’elite, si staccano dal controllo della classe borghese e si appropriano delle campagne iniziate dalla borghesia imprimendo i propri interessi di classe. Benché Guha parla del contesto coloniale questo ragionamento è facilmente collegabile al modo in cui Marx descrive i rapporti fra diverse classi che partecipano alla rivoluzione del 18 brumaio 1799 in Francia ma che sono visibili in tanti contesti rivoluzionari: per Marx all’interno di una rivoluzione politica guidata da un gruppo borghese (com’era la rivoluzione francese del 1799) c’è sempre un grandissimo numero di persone che non appartengono alla classe dirigente della rivoluzione, ma che la rivoluzione di fatto la fanno: capita dunque che queste forze iniziano a staccarsi e a perseguire interessi che sono propri e che non coincidono con gli interessi del movimento nel suo insieme - come ad esempio il giacobinismo di Robespierre all’interno della rivoluzione francese che era di fatto una rivoluzione politica guidata da borghesi. Infatti in ogni contesto di rivoluzione borghese moderna c’è sempre il timore che si passi oltre, che si arrivi ad una rivoluzione non più solo politica ma anche sociale: in tutto l’Ottocento c’è questo fortissimo terrore, e ciò è testimoniato dal Manifesto del partito comunista di Marx del 1848, in cui appena dopo lo scoppio del ‘48 Marx parla dello “spettro che si aggira per l’Europa”. <br>Dunque la cosa fondamentale è l’idea che l’iniziativa politica può essera presa anche da gruppi sociali che non sono il gruppo dominante, e questo è vero a maggior ragione nella situazione coloniale, in cui il ruolo di classe che tira gli altri subalterni verso forme di azione resistente rivoltosa è svolto dai contadini. <br><br>Secondo Guha, e <a data-tooltip-position="top" aria-label="Dipesh Chakrabarty" data-href="Dipesh Chakrabarty" href="/Filosofia morale/Dipesh Chakrabarty.html" class="internal-link" target="_self" rel="noopener">Chakrabarty</a> non sarà del tutto d’accordo, il problema dell’India è stato che né l’elite borghese né i subalterni sono stati in grado di svolgere e di assumere quel ruolo progressivo e dirigente:<br>
<br>i borghesi perché incapaci anche culturalmente (come diceva Fanon), 
<br>i subalterni per mancanza di sufficiente forza sociale e organizzativa, e quindi ciò che Fanon diceva che doveva accadere (ossia che il popolo in colonia deve prendere il posto della borghesia per saltare il passaggio storico borghese), per Guha nemmeno il popolo è stato in grado di farlo.
<br>Dunque, per Guha il primo punto da cui i Subaltern Studies nascono è “lo studio del fallimento storico della nazione di pervenire a sé stessa”.<br><br>Per Chakrabarty la lettura di Guha è ancora limitata, nel senso che è ancora storicistica in una maniera eurocentrica in quanto ha come idea fondante quella di un obiettivo, di uno stato di maturazione, di un livello di sviluppo politico e sociale che sarebbe dovuto essere raggiunto ma che non è stato raggiunto: si tratta di una visione che vede la linea tempo come un percorso della modernizzazione, dal peggio al meglio, dal meno sviluppato al più sviluppato. <br>Chakrabarty vent’anni dopo aver partecipato ai Subaltern Studies e avendo contribuito attivamente a questo gruppo di ricerca, afferma che anche all’interno dei Subaltern Studies stessi è necessario andare oltre l’idea di una storia come fallimento e come transizione irrisolta perchè significa sempre misurarla su un paradigma esterno, sul modello di uno sviluppo considerato “normale”, preso come modello, che non può essere altro che quello europeo e occidentale. Dunque quello che Chakrabarty cerca di fare è quello di scardinare anche questo limite, ossia di partire dai Subaltern Studies e di andare perfino oltre, in modo da riuscire a ricavare, dall’attenzione data alla storia dei subalterni, un superamento definitivo dello storicismo eurocentrico.<br><br>In uno scritto successivo Guha mostra come leggere le rivolte contadine come preistoria del movimento per l’indipendenza (cosa che la storiografia nazionalista stava facendo) può essere fatto solo dopo che l’indipendenza è avvenuta, o quando il movimento per l’indipendenza è già nato: si tratta dunque di un leggere il prima a partire dall’oggi, e più in particolare di un leggere la storia dal punto di vista dell’elite borghese indiana della storia dei subalterni. Infatti leggere le rivolte contadine come preistoria del movimento per l’indipendenza significa, da parte della borghesia nazionalista, caretterizzarsi come movimento organizzato con un obiettivo e un programma esplicito in opposizione alle rivolte contadine che sono ridotte a sommosse spontanee senza altro risvolto politico, e dunque facendo assumere al movimento nazionalista borghese il ruolo di trasformatore dei semplici malcontenti contadini in un movimento politico moderno e cosciente per creare l’indipendenza. Guha, riprendendo Gramsci, afferma che non c’è spazio per pura spontaneità nella storia, nel senso che lo spontaneismo in senso pieno non esiste perché c’è sempre una forma di organizzazione e di coscienza: tutti i movimenti di rivolta e di resistenza hanno al loro interno delle forme di coscienza e di programma politico, magari non esposto nei termini di un discorso occidentale e moderno ma in altri termini (ad esempio religiosi). <br>La critica di Guha investe anche una parte di storiografia marxista e in particolare un testo di un Eric Hobsbawm, uno dei massimi storici marxisti del Novecento inventore del concetto di secolo breve, in cui critica un testo di Fanon sui briganti: Hobsbawm parla dei briganti nei termini di “prepolitici”, e cioè riconoscendo degli elementi di resistenza e di rivolta sociale ma collocandoli prima della politica, e dunque leggendo questo movimento nell’ottica di una linea tempo e che in qualche modo questo modo di valutare i movimenti della storia in base ad un modello di direzione della storia, di linea tempo, riguarda non solo la storiografia colonialista ma persino talvolta quella marxista, soprattutto quando si parla di politica subalterna in contesto coloniale.<br>Già Guha dunque inizia a fare ciò che farà Chakrabarty, ossia criticare questo modo di leggere le cose, di definire alcuni movimenti storici come prepolitici o preistoria di qualcos’altro (idea per altro molto hegeliana, che prende la storia come dispiegamento della razionalità in cui perciò il dopo spiega il prima).]]></description><link>Filosofia morale/Ranajit Guha.html</link><guid isPermaLink="false">Filosofia morale/Ranajit Guha.md</guid><pubDate>Sun, 19 May 2024 13:53:48 GMT</pubDate></item></channel></rss>